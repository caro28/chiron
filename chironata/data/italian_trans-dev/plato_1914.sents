Passeggiando per le vie della città, Socrate, scorto a caso Fedro, se gli accompagna, e attacca discorso con lui.
Viene così a sapere che egli era stato tutta la mattinata da Lisia, il quale aveva letto un discorso su di un tema piuttosto strano, dovere cioè un amasio compiacere piuttosto chi non lo ami che chi lo ami.
Socrate si mostra desiderosissimo di udir ripetere un discorso sì bizzarro, e Fedro, che pure è ben contento di aver trovato con chi dare sfogo alla sua ammirazione per l'abilissimo retore, dapprima affetta modestia, quasi si sentisse incapace di ripeterlo a dovere;
ma poi, preso in burletta appunto per la sua affettazione, si accinge a parlare.
Senonchè l’altro si accorge che egli ha qualcosa nella mano sinistra, e precisamente il discorso medesimo di Lisia :
non è dunque più il caso di ripeterlo più o meno sommariamente, ma di leggerlo addirittura per intero.
Dove però sedersi per leggere?
Socrate propone di volgere verso l’llisso:
Fedro non ha nulla in contrario;
insieme dunque si dirigono da quella parte.
Ad un tratto, Fedro ricorda un’antica favola che con quei luoghi aveva relazione, il ratto cioè di Orítia per opera di Borea.
Ne fa parola a Socrate, a cui di punto in bianco domanda:
dimmi, per Giove, credi tu che questa favola abbia fondamento di verità?
Tale domanda dà occasione a Socrate di esporre il suo modo di vedere intorno alla maniera con cui ai suoi tempi si era soliti interpretare i miti.
— Se non ci credessi, come non ci credono i dotti, non vi sarebbe nulla di strano, dacché v’è tanta gente incredula per partito preso.
Ma gli è che le spiegazioni che dei miti si sogliono dare, richiedono troppa sottigliezza e troppa fatica, cognizioni molto estese, e tempo ben lungo:
tutto questo non è affatto proporzionato al problematico vantaggio che se ne conseguirebbe.
Per giunta, l’oracolo di Delfo prescrive di conoscere innanzi tutto se stesso;
ed è ben ridicolo che uno si occupi di ciò che non gli appartiene nè punto nè poco, ignorando ciò che dovrebbe innanzi tutto conoscere.
Tale considerazione m’induce a disinteressarmi completamente di questioni di tal fatta, e ad occuparmi soltanto dell’esser mio, cui cerco di comprendere nella sua natura e nelle sue attitudini.
— Si giunge così ad un luogo deliziosissimo;
un platano immenso offre un’ombra magnifica, e un purissimo ruscello gradevolissima frescura:
pare di essere in un vero tempio delle Ninfe.
Colà i due si sdraiano, e Fedro legge.
Gli innamorati, quando è sbollita la passione, si pentono di aver fatto del bene alle persone amate;
per coloro invece che non amano, non può sopraggiungere il tempo del pentimento, perchè non in preda ad una necessità momentanea, ma con freddo calcolo fanno del bene secondo le loro forze.
Ancora, gli amanti ritengono di essere dall’amore danneggiati nelle loro sostanze;
quelli invece che non amano, non si dolgono di avere trascurato le cose proprie a causa dell’amore, si che son sempre disposti a mostrare gratitudine pei favori ricevuti.
Se c’è poi argomento che possa indurre a compiacere chi ami, questo è l’opinione che gii amanti siano disposti a tutto pur di far cosa grata alle persone che amano.
Orbene, anche questo argomento non può essere che di un valore molto relativo, poiché quando essi passano ad amare altri giovani, a quelli vorranno fare il maggior bene, e saranno perfino disposti a far del male a coloro cui amarono prima.
Non sarebbe dunque affatto ragionevole concedere i propri favori a chi riconosce di avere il cervello malato;
tanto più che è ben più difficile scegliere fra gli amanti, che son pochi, chi faccia ai casi propri, anziché fra coloro che non amano.
D’altra parte, se si ha ripugnanza a far conoscere al pubblico le proprie relazioni, meno che mai è da darsi in braccio ad un amante;
poiché gli amanti son pieni di vanità, e lungi dal salvare le apparenze, ci tengono invece a far pompa della loro buona fortuna.
Chi non ama, per contrario, è libero nei suoi movimenti, e nessuno mai concepisce alcun sospetto riguardo alle relazioni che egli possa avere con altri.
Per giunta, gli amanti sono sempre in timore di perdere i favori della persona che amano, per cui impediscono che essa conversi con chicchesia;
ciò che non avviene per coloro che non amano, i quali invece odierebbero chi non volesse stringersi in amicizia con chi è loro largo di favori.
Si aggiunga che molti degli amanti desiderano il corpo della persona amata prima di conoscerne l’anima, si che il dubbio se il loro amore sia o no per essere duraturo, sarebbe più che legittimo.
A compiacere invece chi non ama, si finisce perfino col diventare migliori.
Infatti gli amanti sono per loro natura adulatori;
della persona amata non fanno che lodare ogni parola od atto, temendo di recarle dispiacere a fare diversamente:
chi invece non ama, nè mai si abbandona a grandi sdegni per futili motivi, ed è per giunta indulgente per gli errori involontari, mentre per i volontari cerca di correggerli.
Che se vi sia chi ritenga doversi compiacere gli amanti sol perchè questi sentano maggior bisogno di beneficio, costui sarà altresì costretto ad ammettere doversi beneficare non i più meritevoli, ma i più bisognosi;
il che quanto sia assurdo non è chi non veda.
L’amore dunque non è che sorgente di malanni, e il largire i propri favori a chi da amore è preso, non porta ad altra conseguenza che a tirarsi addosso una infinita caterva di noie e pentimenti, quando invece sarebbe necessario che dall’amore non venisse alcun danno, ma vantaggio, e a chi ama e a chi è amato.
Finita Ia lettura, Fedro domanda con aria soddisfatta:
che te ne pare, o Socrate?
non è il discorso meraviglioso sotto ogni aspetto?
E Socrate risponde in tono fra bonario e canzonatorio:
senza dubbio;
è un discorso proprio magnifico.
A Fedro però non isfugge l’ironia che traluce in tali parole, e lo invita a parlare sul serio.
Allora Socrate risponde:
potersi il discorso lodare per avere l’autore tornito ogni frase con sapienza ed eleganza, non per avere egli detto ciò che era necessario dicesse.
Fedro non divide tale opinione;
ritiene anzi il principal pregio del discorso essere proprio questo, che di tutto ciò che si sarebbe dovuto dire intorno all’argomento, non una cosa sola fosse stata tralasciata.
Ma Socrate è ben lungi dal cedere, anzi afferma di sentirsi pieno il petto di reminiscenze di antichi poeti e poetesse, sì che sarebbe lui medesimo capace dì parlare sul medesimo argomento, dicendo cose diverse da quelle dette da Lisia, e non peggiori.
Fedro rimane un po’ male a siffatta proposta, e credendo di fare della rappresaglia, impone a Socrate di mantenere la parola.
Socrate cerca anch’egli di schermirsi, ma finisce coll’arrendersi, e parla, coprendosi però il viso, perchè non gli sia d’impaccio la vergogna.
C’era una volta un bellissimo giovinetto, intorno a cui ronzava un gran numero di innamorati.
Uno fra questi era pieno di furberia, e benchè l’amasse non meno di ogni altro, riuscì a fargli comprendere che non l’amava, sì che una volta lo tentò, cercando persuadergli questo, come bisognasse far cosa grata a chi non ama piuttosto che a chi ama;
e disse così:
— In ogni cosa non c' è che una via sola per chi intenda prendere una deliberazione seria, conoscere cioè quello intorno a cui si sia per deliberare.
I più non sanno di non conoscere l’essenza delle cose;
perciò nelle discussioni vanno innanzi a caso, e finiscono col non trovarsi d’accordo nè con se stessi nè con gli altri disputanti.
Noi, dunque, innanzi tutto dobbiamo dare una definizione esatta dell’amore, poi dobbiamo vedere se esso apporti vantaggio o danno.
In ognuno di noi vi sono due principî, cui seguiamo dovunque ci menino, la passione cioè dei piaceri, che è innata, e la riflessione, che si acquisisce, che va in cerca dell’ottimo.
Quando prevale la riflessione, ha luogo la temperanza;
quando invece la passione, l’intemperanza, la quale naturalmente ha molti nomi, a seconda dei vari piaceri a cui si riferisce.
La passione che mira alla bellezza del corpo, e non obbedisce ai dettami della ragione, venne chiamata col nome particolare di amore.
Partendo da tale definizione, vediamo qual vantaggio o qual danno sia verisimilmente per derivare da parte di chi ama e da parte di chi non ama alla persona che abbia loro largito i suoi favori.
Chi è dominato dalla passione, non sopporterà mai volentieri che la persona amata gli sia superiore o eguale, ma vorrà che gli sia inferiore.
E inferiore è l’ignorante di fronte al sapiente, il timido di fronte al coraggioso, chi è tardo di fronte a chi è pronto.
Cosiffatti mali dunque, e più altri ancora, l’amore fa nascere nell’animo della persona amata.
Per di più, essendo ogni amante geloso, e allontanando dall’amato molte conversazioni utili, impedisce a costui di perfezionarsi moralmente e spiritualmente, del che non si può immaginare male più grande.
Il medesimo quanto al corpo.
Chi ama, va in cerca non di giovani robusti, ma di giovani molli, provati solo alle imbelli delicatezze di una vita effeminata, abbellentisi con estranei colori ed ornamenti, in mancanza di propri.
Nè rispetto ai beni è l’amante meno dannoso alla persona amata.
È manifesto ad ognuno che il maggior voto che farebbe un innamorato, è che la persona amata fosse priva dei beni più cari, più preziosi, più divini;
e ciò, perchè possa cogliere per il più lungo tempo possibile il frutto della sua bellezza.
Ma oltreché dannoso, l’amante è per la persona amata la cosa più spiacevole del mondo.
Quando infatti uno più adulto ha di mestichezza con un giovinetto, non lo lascia nè notte nè giorno, ma vuole stargli sempre accanto per vederlo, udirlo, toccarlo, dilettarsi in tutti i modi.
Ciò finisce coll' ingenerare sazietà a fastidio;
senza dire che la sua faccia invecchiata e non più nel fiore degli anni è oltre ogni dire spiacevole, come spiacevolissimo è tutto ciò che egli dice, sia che lodi sia che vilipenda, sia in cervello sia fuori di cervello.
Quando poi l’amore finisce, le sue promesse, i giuramenti, gli scongiuri, si disperdono al vento.
Fugge egli allora, e costretto com’è a mancar di fede alla sua vittima, di persecutore diviene perseguitato.
Infatti lo perseguita la persona amata, imprecando e scongiurando;
e ciò, perchè fin da principio non aveva compreso, come bisognasse far cosa grata non a chi ama, che è un pazzo, ma molto più a chi non ama, che è savio, pena il cadere nelle braccia di un senza fede, strano, geloso, sgradito, infesto ai beni esteriori ed altresì a quelli del corpo, infesto oltre ogni dire alla gentilezza dell’animo, di cui non vi è cosa più preziosa.
Così Socrate mette fine al suo dire.
Fedro vorrebbe che trattasse la seconda parte del tema, come cioè convenga far cosa grata a chi non ami;
ma egli taglia corto col dire molto semplicemente:
che a favore di chi non ama si può dire tutto il rovescio di quello che s' è detto a danno di chi ama.
Dopo di che s’incammina per andar via, temendo di esser costretto a cosa anche più grave.
Torna però subito indietro, e narra che, mentre era per passare il fiumicello, il suo demone l’aveva trattenuto, vietandogli di partire prima di aver fatta espiazione della colpa commessa.
Fedro casca dalle nuvole ad udire ciò;
e Socrate gli spiega come realmente i due discorsi, quello di Lisia e il suo, non potevano essere nè più stupidi, nè più empi, empi, in quanto avevano parlato di Eros come fosse realmente un male, stupidi, in quanto si davano una cercaria pretenziosetta, pur non dicendo nulla nè di sano nè di vero.
Seguendo perciò l’esempio di Stesicoro, il quale ricuperò la vista perduta per aver detto male di Elena allorchè ne disse bene, egli vuole cantare la sua palinodia in onore di Eros, e a capo nudo, non col volto coperto, come per la vergogna aveva pronunziato l’altro discorso.
Pensa, mio bel giovinetto, che il primo discorso sia stato di Fedro, figlio di Pitocle, Mirrinusio, quello che sono per pronunziare, di Stesicoro, figlio di Eufemo, Imerese.
Non è vero che, dove vi sia un amante, si debba piuttosto compiacere chi non ama, perchè l’uno sarebbe in preda a manía, l’altro sarebbe savio.
Ciò potrebbe esser vero, se la manía fosse senz’altro un male;
viceversa essa ci largisce i maggiori beni, quando ci vien data come dono degli dei.
La profetessa di Delfo e le sacerdotesse di Dodona solo in preda a manía recarono molti e grandi benefizî alla Grecia;
ed è anche avvenuto che, quando infermità e travagli grandissimi afflissero interi popoli in pena di antiche colpe, se in qualcuno che ne fosse degno prese stanza la manía, questa trovò la via dello scampo, invitando a far sacrifizî e suppliche agli dei.
Vi è anche una terza specie di manía, quella che ci viene dalle Muse, che sveglia e ispira canti e poesie di ogni sorta.
Premesso ciò, non può essere lecito affermare, doversi preferire per amico un savio, anzichè uno in preda ad eccitamento:
per affermare ciò, bisognerebbe prima dimostrare che gli dei facciano nascere l’amore nell’animo degli uomini per far loro del male.
Invece noi vogliamo dimostrare proprio il contrario, che sia cioè ventura grandissima per noi il fatto che gli dei ci largiscono la manía amorosa.
Per dimostrare ciò, conviene innanzi tutto conoscere il vero intorno all’anima umana e divina.
Ogni anima è immortale:
ciò infatti che sempre si muove è immortale;
ogni altra cosa che muove o sia mossa, poichè ammette la possibilità che il movimento cessi, ammette la possibilità che cessi la vita.
Quanto poi alla natura di essa, bisogna contentarsi di dire a che cosa somigli, rinunziando a conoscere ciò che è realmente, essendo tale conoscenza preclusa all’uomo.
Somigli a una biga alata e a un auriga insieme costituenti una sola e medesima forza.
I cavalli e gli aurighi degli dei sono buoni, e figli di parenti buoni;
quelli degli uomini, hanno in sè mescolate delle impurità.
La parte che in noi signoreggia, l’intelligenza, fa da auriga sui due cavalli, ma di questi uno è per se stesso bello e buono, l’altro, cattivo:
perciò è necessariamente malagevole e difficile il guidare noi altri.
Alle anime è affidata la cura di tutto ciò che è inanimato;
ed esse volano per tutto il cielo, ora sotto un aspetto ora sotto un altro.
Finchè sono perfette ed alate, volano nell’alto e governano tutto il mondo;
quando invece perdono le penne, si portano qua e là con volo incerto, finchè non si appiglino a qualcosa di solido, in cui pongono dimora prendendo corpo terreno.
E della perdita delle penne la ragione è forse questa.
L’ala ha in sè connaturata la virtù di trascinare i corpi gravi in alto, partecipando a preferenza di ogni altra cosa corporea della natura divina.
Ma divina è la bellezza, la sapienza, la bontà, e ogni altra perfezione;
di siffatte cose dunque si nutrono e crescono le ali dell’anima, le quali invece si logorano e periscono per il turpe, per il male, per ogni altra cosa di simil genere.
Ora il gran duce che è nel cielo, Giove, spingendo un carro alato, muove innanzi a tutti gli altri, ordinando ogni cosa ead ogni cosa provvedendo;
lo segue un esercito di dei edi demoni, ordinato in undici schiere, ad ognuna delle quali è a capo una delle divinità maggiori, che sono dodici, ma Estìa rimane sola nella casa degli dei.
Chiunque vuole, può mettersi al seguito di qualsiasi divinità, poichè l' invidia non ha stanza fra i beati.
Quando tutti costoro vanno a convito, ascendono per vie inaccesse fin sotto al sommo della volta celeste;
ma quella è per le anime la prova più faticosa e terribile.
Quelle infatti che sono immortali, allorchè giungono al sommo della volta, trascorrono fuori e si fermano sul dosso del cielo, e così ferme, lo stesso girare del cielo le porta, sì che contemplano le essenze reali, o come dire la giustizia in sè, la saggezza in sè, la scienza in sè, e via di seguito.
Delle altre anime, se alcuna con maggiore studio seguì la divinità e se le rese simile, il suo auriga leva il capo nel luogo ultraceleste, ed essa vien portata in giro dal girare del cielo, quantunque in preda a gran timore a cagione dei cavalli, e vedendo a mala pena gli esseri.
Qualche altra anima ora si leva ed ora cala, e per l' indocilità dei cavalli alcune cose vede, altre no.
Seguono le altre, che desiderano tutte di salire, ma impotenti come sono, non riescono a toccare la volta, e si trascinano negli spazi inferiori, urtandosi ed incalzandosi per essere ognuna la prima.
Nasce così un tumulto, una gara, una fatica estrema, in cui molte, per incapacità degli aurighi, vengono storpiate, molte han rotte molte penne, tutte, dopo grande travaglio, senza aver potuto contemplare le essenze reali, se ne partono, non potendo prendere altro cibo che l’opinione.
Ed è legge fatale che, chi abbia visto qualcuno dei veri, rimanga incolume fino all’altro giro, e se potesse far ciò sempre, fosse senza danno per sempre.
L’anima invece che non vide nulla, e riempita per caso di dimenticanza ed impurità diventa grave, perde le penne, e cade giù a terra, è legge che non vada a piantarsi in alcuna natura da bestia nella prima generazione, ma quella che più vide darà vita ad un uomo che sarà filosofo, o amante del bello, o musico, o seguace di amore;
la seconda in visione, ad un re giusto, o ad un guerriero, o ad un comandante;
la terza, ad un uomo di governo, o ad un buon amministratore, o ad un finanziere;
la quarta, ad un ginnasta amante della fatica, o a chi si prenderà come che sia cura del corpo;
la quinta, sarà propria di un indovino o di un iniziatore a misteri;
la sesta, converrà al poeta, o a qualsiasi altro di quelli che imitano;
la settima, all’operaio o al contadino;
l’ottava, al sofista o al demagogo;
la nona, al tiranno.
Tutte queste anime, come escono dai corpi a causa della morte, ricevono il premio o la pena delle loro buone o cattive azioni;
finchè passati mille anni, venuto il momento di prendere una seconda vita, hanno la facoltà di scegliere ognuna la vita che le piace.
Ciò si ripete per dieci volte, poichè prima di dieci millenni nessun’anima può tornare al sommo della volta celeste, tranne che l’anima di chi abbia filosofato con sincerità e amato i giovani per tre vite di seguito.
Ora soltanto si può comprendere in che cosa consista la quarta manía, la manía cioè amorosa, per la quale, quando uno vede la bellezza di guaggiù, ricordandosi della bellezza vera, mette le penne, desiderando di volare in alto;
ma venendogli meno le forze, non gli rimane che guardare in alto a mo’ di uccello.
Ogni anima umana vide già le essenze reali;
ma non tutte son capaci di rievocarle con la mente movendo dagli esseri di guaggiù.
D’altra parte, non di tutte le essenze vi sono guaggiù immagini;
non ve ne sono infatti della giustizia, della temperanza, e di altre ancora.
Ve ne sono invece della bellezza, e noi le cogliamo col più acuto dei nostri sensi, cioè con la vista.
Chi dunque ha fresche nella memoria le beati visioni di lassù, allorchè scorge un viso divino, o altra sembianza corporea che renda chiara immagine della bellezza vera, dapprima rabbrividisce, ed è preso da sacro spavento;
poi il brivido si cambia in sudore e in un calore insolito:
come riceve l’effluvio della bellezza per gli occhi, si riscalda e gli s’irrorano le ali, tal calore scioglie la durezza che già impediva ai germi delle penne di germogliare, e diffondendosi l’alimento, i primi germogli delle penne si gonfiano e cominciano a crescere fin dalle radici, e l’anima si sente rinascere tutta quanta.
In tale stato essa non può nè di notte dormire, nè di giorno aver posa;
e corre bramosamente là dove crede poter vedere il bel volto:
allorchè lo vede, respira liberamente, cessano le smanie, e prova un piacere dolcissimo.
Questo stato d’animo gli uomini chiamano amore.
Inoltre, ognuno sceglie l’oggetto del suo amore secondo la propria indole.
Così i seguaci di Giove guardano se la persona che essi amano abbia attitudine naturale ad esser filosofo o comandante, i seguaci di Era, se abbia natura regale, e via di seguito.
Quando ogni amante ha fatta in tal modo la sua scelta, fa del suo meglio perchè la persona amata somigli per quanto è possibile a lui stesso e al dio che insieme onorano.
Ora vediamo come la persona amata vien presa da amore anch’essa.
S’è detto ogni anima risultare di tre parti, due cavalli eun auriga.
Dei due cavalli, il buono ha figura slanciata è membra bene armonizzate, è temperante, e non ha bi sogno di sferza;
il cattivo, è brutto e mai conformato, proclive alia violenza, e appena cede alia sferza coi pungigli.
Quando dunque l’auriga vede il volto amabile, il cavallo obbediente è pieno di riguardi;
l’altro invece s’impenna, e vuol trascinare il compagno di giogo e l’auriga alla persona diletta, per parlarle di piaceri sensuali.
I due lo seguono riluttanti:
quando però sono al cospetto della persona diletta, l’auriga si trasporta con la memoria all’idea della bellezza che già vide in cielo;
e preso da spavento, cade rovescio, tirando nella caduta le redini con tale violenza, che entrambi i cavalli si rizzano sulle coscie.
Allora il cavallo buono per la vergogna e lo stupore bagna di sudore tutta l’anima;
l’altro, appena ripreso fiato, dice contumelie all’auriga e al compagno, cui di nuovo costringe ad avvicinarsi alla persona bella;
ma quando le sono da presso, l’auriga cade di botto rovescio, e gli insanguina i denti, e la maledica lingua, e le mascelle.
Dopo aver sofferto ciò per molte volte, il cavallo malvagio smette di essere impetuoso, e quasi muore dallo spavento allorchè vede il bel volto :
solo allora l’anima dell’amante può seguire pudicamente colui che ama.
Costui d’altra parte, onorato con onori quasi divini, un po’ per volta diventa condiscendente, accoglie l’amante nella sua dimestichezza, e ne scopre mano mano le belle qualità.
Avviene allora che, senza che alcuno se ne avveda, l’amore fra i due diventa scambievole.
Quando si è a questo, il cavallo intemperante dell’amante bisbiglia all’auriga che sarebbe tempo di dargli un po’ di piacere in compenso dei molti travagli.
Il cavallo cattivo dell’amato, gonfio e inquieto, abbraccia l’amante, ed è in tale stato, che non rifiuterebbe di fargli cosa gradita.
Allora, se vince la parte migliore dell’anima, che conduce ad una vita ordinata e alla filosofia, amante e amato fanno quaggiù vita beata e concorde, e quando muoiono, mettono le ali e volano nelle regioni del cielo.
Se invece menano vita aliena dalla filosofia, essendo però amanti della lode, vivono pure da buoni amici, e quando regna tra loro l’amore, e quando esso è finito;
quando poi muoiono, vagano insieme felici, in attesa di mettere le ali in grazia dell’amore che li unì.
Così grandi e così divini doni procaccia l’amicizia di un amatore.
La dimestichezza invece con uno che non ama ingenera sentimenti ignobili, lodati pur come virtù dal volgo, e fa sì che l’anima della persona amata erri per nove migliaia di anni senza senno sulla terra e sotto terra.
Questo discorso fa una grande impressione sull’animo di Fedro, fino al punto che teme sia per sembrargli troppo umile Lisia, caso mai si risolva a contrapporre qualcosa al discorso di Socrate.
Ben tosto però si rassicura, perchè ricorda che un uomo politico ebbe a rimproverare all’amico suo la manía di scrivere discorsi, sì che è persuaso che egli non tenterà la rischiosa prova.
Da questo che dice Fedro, Socrate prende occasione per mettere in burletta e Lisia medesimo, e gli uomini politici.
Non è a credere, egli dice, che quell’uomo politico abbia parlato sul serio, poichè agli uomini politici non par vero di potere scrivere discorsi, magari sotto la forma di leggi o decreti, e conseguire così lodi presso le moltitudini.
È dunque a concludere che non lo scrivere discorsi si può rinfacciare ad alcuno, ma lo scriverli in un modo piuttosto che in un altro.
Sorge così la questione:
come si fa a giudicare di un discorso se sia scritto bene o no?
Poichè l’ora e la stagione pare invitino a ragionare, è il caso di non lasciar passare l’occasione favorevole, e discutere tale questione.
Innanzi tutto Socrate ritiene necessario, per chi voglia parlar bene, conoscere la verità intorno all’argomento di cui si accinge a parlare.
Fedro invece ritiene ciò non essere necessario, perchè basterebbe conoscere ciò che sembra vero alla moltitudine che deve giudicare.
Chi dei due ha ragione?
Socrate rende in breve persuaso Fedro che la ragione sta da parte sua.
Se per esempio, egli dice, io cercassi di persuaderti ad acquistare un cavallo per servirtene in battaglia, ed entrambi ignorassimo che cosa fosse un cavallo, ma io sapessi questo di te, che ritieni per cavallo quello tra gli animali domestici che ha più grandi le orecchie, e mi sforzassi di persuaderti, facendo un discorso laudativo dell’asino cui chiamerei ca vallo, ad acquistare una tal bestia, dicendo essere essa oltremodo utile in battaglia, e tante altre cose somiglianti, non sarebbe ciò stranamente ridicolo?
Il medesimo sarebbe il caso di quell’oratore il quale, ignorando che cosa sia il bene, che cosa il male, guadagnatosi un popolo ignorante come lui, riesca a persuaderlo ad operare il male come fosse bene.
Senza dunque la conoscenza della verità, l’arte del dire sarebbe non veramente un’arte, ma una mera esercitazione senza regole.
Ciò però occorre dimostrarlo.
Fedro ritiene l’arte oratoria insegnar solo a parlare e a scrivere pei giudizi e per le adunanze.
Non riesce però difficile a Socrate provargli, ciò non esser vero.
Infatti nei tribunali e nelle adunanze popolari gli avversari non fanno che contradirsi l’un l'altro;
ma questo medesimo fatto noi vediamo che avviene in tante altre circostanze della vita;
dunque non soltanto pei tribunali e per le adunanze popolari esiste l’arte del contradire, o come dire l’arte della parola.
E ciò è naturale:
perchè l’inganno nasce tutte le volte che le cose differiscono poco fra loro;
perchè allora è possibile, andando a piccoli passi, passare da un contrario all’altro senza che alcuno se ne avveda.
Chi però vuole ingannare senza lasciarsi ingannare, è assolutamente necessario che conosca la verità intorno a quello di cui deve parlare, si che è lecito affermare, non esistere vera arte della parola senza la conoscenza della verità.
Ma che cosa si deve intendere per contrario all’arte, e conforme all’arte?
Vediamo ciò su esempi convenienti, precisamente sui discorsi tenuti precedentemente.
Innanzi tutto è chiaro ad ognuno come vi siano delle nozioni su cui non tutti si sia d’accordo, delle quali quando un oratore voglia occuparsi, deve innanzi tutto, definendo con esattezza e precisione, spiegare il suo punto di vista.
Or l’amore è appunto una nozione su cui non si è d’accordo.
Sarebbe quindi naturale, che chi ne parli, definisca che cosa intenda per esso.
Invece, mentre Socrate e nell'uno e nell’altro suo discorso ha dato dell’amore una definizione accurata, nel discorso di Lisia ad una definizione non si accenna nè punto nè poco.
E non basta:
le altre parti del suo discorso sono buttate giù in gran disordine, sì che non si riesce a scorgere la ragion d’essere della loro collocazione, quando invece è necessario che ogni discorso sia organato come un essere vivente, in modo che abbia testa e piedi, nonché corpo ed estremità, e tale, che le parti siano in armonia fra loro e col tutto.
Ma per non aver l’aria di essere giudici troppo severi, passiamo agli altri due discorsi.
Essi sono l’uno il contrario dell’altro;
l’uno dice esser necessario compiacere chi ama, l’altro, chi non ama:
come mai s’è potuto passare dal biasimo alla lode?
Ciò è avvenuto per questo.
La mente umana può seguire due procedimenti, il sintetico, per cui riconduce ad un’unica idea le cose disseminate in molte parti, e l’analitico, per cui di nuovo ripartisce l’unica idea secondo le sue membra, per così dire.
Nel caso particolare la nozione generale della dissennatezza è stata distinta in due specie, quella che proviene da malattie umane, e l’altra che ci viene da esaltazioni divine;
ciò ha dato luogo ai due differenti discorsi.
D’altra parte tali procedimenti sono indispensabili per chi voglia pensare, e quindi parlare convenientemente;
entrambi costituiscono ciò che molto semplicemente si può chiamare metodo dialettico.
Nella dialettica è naturalmente compresa l’arte oratoria.
Vediamo che cosa di quest’arte è detto comunemente nei trattati.
Ogni discorso dovrebbe cominciare con un esordio;
poi vi dovrebbe essere la narrazione con le testimonianze, poi le prove, poi le probabilità, e via di seguito.
In alcuni trattati vi sono scoperte di grande rilievo;
c’è infatti chi parla di sovraconfermazione, di subdichiarazione, di ultralaudazioni, e somiglianti finezze.
Senonchè tutti codesti precetti si può dire che per se stessi valgano ben poco.
Non basta infatti essere in grado di riscaldare o raffreddare i corpi, provocare il vomito o l’andar di giù, per ritenersi medico, saper fare parlate commoventi, o terribili, o minacciose, per ritenersi scrittore di tragedie;
nell’un caso e nell’altro occorre una cosa ben più importante, sapere cioè in quali circostanze si debba far uso dei rimedi che si conoscono, in quali circostanze usare le varie parlate che si è in grado di comporre:
senza di ciò, non si può essere nè medico, nè scrittore di tragedie.
Alla medesima maniera i precetti che si soglion dare intorno all’arte oratoria sono poco men che inutili, se accanto ad essi non si impartisce altresì l’insegnamento, quando dì tali precetti sia il caso di servirsi.
Non basta dunque in tale materia la teoria, occorre anche la pratica, aggiunte però l’una e l’altra ad una buona disposizione naturale.
D’altra parte l’esempio di Pericle ci ammaestra su quale via conviene si metta chi nell’arte oratoria voglia conseguire la perfezione.
Egli infatti, messosi a disciplina con Anassagora, si diede con grande amore allo studio della natura e alla filosofia, giungendo a speculare su ciò che ha mente e su ciò che ne è privo.
Come si diceva, l’arte del far discorsi somiglia perfettamente all’arte medica:
nell’una e nell’altra conviene esaminare la natura, del corpo nell’una, dell’anima nell’altra, se si vuole dare all’uno la sanità e la forza con le medicine e il nutrimento, all’altra la persuasione e la virtù con savi discorsi ed utili ammaestramenti.
L’oratore quindi deve innanzi tutto conoscere la natura dell’anima, in secondo luogo sapere quali azioni può ella fare e patire, su che cosa e da parte di che cosa, in terzo luogo, disposte in ordine le varie specie di anime, adattare ognuna ad ognuna :
questi sono i capisaldi dell’arte oratoria, Oramai non resta altro a vedere che questo, se cioè la via proposta per arrivare alla perfezione nell’arte oratoria, quella cioè che passa per la dialettica, sia la più breve, o se vi sia altra via più breve di quella.
Si ritiene dai più che l’oratore non abbia bisogno della verità per essere realmente tale, ma che gli sia sufficiente la verisimiglianza.
Chi non vede però che la conoscenza della verisimiglianza suppone la conoscenza della verità?
E la verità è così gran cosa che, se anche occorresse una gran fatica per conseguirla, non sarebbe da darsene pensiero, perchè mirando ad essa, si fa cosa grata agli dei, in grazia dei quali non c’è sacrifizio a cui non si possa e non si debba andare incontro.
Resta ancora un’altra questione, della convenienza e non convenienza della scrittura, quando cioè ce ne ser viamo opportunamente e quando no.
A chiarire tale questione può essere utile una storiella.
Un sapiente Egiziano, Teut, inventore del numero, del calcolo, della geometria, e di tante altre cose, avrebbe inventato anche le lettere.
Era allora re dell’Egitto Tamo, da cui si recò Teut, e gli mostrò le sue invenzioni.
Quando si fu alle lettere, queste, disse Teut, o re, renderanno più sapienti gli Egiziani, e di più salda memoria.
Ma il re rispose:
ingegnosissimo Teut, per un certo paterno affetto verso le lettere, tu hai affermato il contrario di ciò che esse realmente possono produrre.
Poichè esse, quando uno le abbia apprese, ingenereranno dimenticanza nell'anima di lui col fargli trascurare la memoria;
egli infatti, confidando nell’aiuto esteriore dei segni grafici, non cercherà di ricordare le cose per opera della sua forza interiore.
Della sapienza poi tu procacci soltanto l’apparenza, non la verità;
poichè chi abbia apprese le tue lettere, per aver lette molte cose senza la possibilità di domandare spiegazioni ad alcuno, riterrà di sapere molto, ma sarà invece ignorante.
A dar retta, quindi, alla presente storiella, la scrittura non può insegnare nulla.
Essa infatti è simile alla pittura.
I prodotti di quest’arte stanno lì come fossero vivi, ma se tu domandi loro qualcosa, tacciono maestosamente.
Lo stesso è pei discorsi:
si ha l’illusione che essi parlino come fossero individui pensanti;
se invece si domanda loro qualche spiegazione, rispondono sempre con le medesime parole.
Quando l’orazione è scritta, si volge da per tutto, e a coloro che possono intenderla e a coloro da cui non potrebbe esser compresa, nè sa scegliere l’uditorio a cui essa conviene.
Non il medesimo avviene del discorso parlato, che può difendersi, e sa quando, e presso chi deve parlare.
Come il contadino che ha senno non seminerà in estate, nei giardini di Adone, i semi di cui vuol vedere i frutti, ma al tempo opportuno, con tutte le regole dell’arte, così il sapiente non affiderà alle lettere i suoi pensieri, se non come per passatempo:
quando invece vorrà fare cosa seria e proficua, parlerà direttamente alle anime perchè esse apprendano.
Per riassumere, dunque, diremo che, prima che uno conosca la verità intorno a ciò di cui vuol parlare o scrivere, che sappia definire e poi dividere secondo le specie fino agli individui, prima che, esaminata la varia natura delle anime, e trovato qual cosa si adatti a ognuna di esse, sappia disporre e ordinare i discorsi in modo da renderli vari per un’anima varia, semplici per un’anima semplice, prima di allora egli non sarà capace di maneggiare convenientemente l’arte dei discorsi.
Quanto all’altra questione, quando cioè convenga e quando non convenga affidare alla scrittura il frutto delle nostre meditazioni, basta affermare questo, che solo nei discorsi pronunziati a fine di insegnare vi è della chiarezza e della perfezione, solo essi son degni di riguardo;
gli altri, quelli che si affidano alla scrittura, possono passare per esercitazioni a fine di passatempo e di diletto, altra pretesa non possono avere.
E dell’arte dei discorsi potrebbe bastare.
Ora, dice Socrate a Fedro, è il caso di andare da Lisia, ed esporgli le conclusioni a cui siamo venuti.
E non farai tu altrettanto, dice Fedro a Socrate, con l’amico tuo Isocrate?
Lo farò.
Ma il caldo già molesta meno, ed è ora di andar via.SOCRATE — Oh! amico Fedro, dove sei diretto?
e donde vieni?
FEDRO — Da Lisia, o Socrate, il figlio di Cefalo;
e vado a passeggiare un pochino fuori le mura.
Mi vi son trattenuto un bel po’ di tempo, e sono stato seduto da stamattina;
ma l’amico tuo e mio, Acúmeno (1), mi ha persuaso a passeggiare per le vie, poichè dice ciò essere più salutare (2) che passeggiare nei luoghi delle (B) corse (1).SOCRATE — Infatti, o caro, egli dice bene.
Dunque Lisia era, a quanto pare, in città (2).FEDRO — Sì, da Epícrate (3), in casa Mórico (4), là (5), vicino all Olimpio (6).SOCRATE — E in che cosa mai vi trattenevate?
(7).
Naturalmente Lisia vi dava pascolo dei suoi discorsi, non è vero?
(8).FEDRO — Te lo dirò, se tu hai tempo di udire, continuando meco il cammino.
SOCRATE — E che?
non pensi tu, per dirla con Pindaro (9), che io tengo in conto maggiore di qualsiasi altra occupazione l’udire la conversazione tua con Lisia?
(C).FEDRO — Andiamo dunque.
SOCRATE — Puoi parlare.
FEDRO — Invero, o Socrate, è cosa che ti riguarda (1):
il nostro ragionamento, non saprei dire in qual maniera, riguardava l’amore.
Lisia infatti ha scritto che uno dei soliti amasii fosse sollecitato non da un amante, ma, ciò che v’ha di più originale (2), afferma doversi far cosa grata (3) piuttosto a chi non ama che a chi ama (4).
Socrate — Oh l’illustre uomo! così avesse scritto doversi far cosa grata al povero piuttosto che al ricco, al vecchio piuttosto che al giovine, a chi insomma si trovasse nelle (D) condizioni in cui mi trovo io e la maggior parte di noi (1);
quelli sì che sarebbero stati discorsi pieni di eleganza e utili al popolo (2).
Io dunque ho così vivo desiderio di udire, che se anche passeggiando tu andassi fino a Megara (3), e alla maniera di Eródico (4), arrivato alle mura tornassi subito indietro, non per questo ti lascerei.
FEDRO — Che dici mai, o ottimo Socrate?
credi tu che io, (228) un povero ignorante, possa ricordare a dovere tutto ciò che Lisia, il più formidabile degli scrittori d’oggi giorno, compose in lungo tempo e con tutto suo agio?
Troppo ci manca, pur desiderando esser capace di ciò, più che non vorrei esser ricchissimo.
SOCRATE — O Fedro, se io non conosco Fe dro, non conosco neanche me stesso (1);
ma di queste due cose nessuna.
Ben so che egli, se ha udito un discorso di Lisia, non l’ha udito una sola volta, ma più volte gli ha detto di ripeterlo, ed (B) egli ha obbedito volentieri.
Nè ciò gli è bastato;
ma alla fine, preso il libro, ha riletto le parti che più l’avevano colpito, e non avendo fatto altro tutta la mattinata, stanco per il lungo star seduto, è uscito a passeggiare, ben ricordando, come io penso, il discorso, a meno che questo non fosse molto lungo.
Era egli diretto fuori le mura per rifletterci sopra;
incontratosi con uno matto di udir discorsi, è stato ben lieto di vederlo, nella speranza di avere chi se ne andasse in sollucchero come lui, e gli ha detto che l’accompagnasse.
(C) Quando però l’altro, desideroso di udire il discorso, lo ha pregato che parlasse, ha fatto lo svogliato, come se desiderasse dì tacere;
ma alla fine è stato sul punto di parlare a forza, anche se non lo si fosse voluto ascoltare di buona voglia.
Tu dunque, o Fedro, prega costui che faccia ora ciò che farebbe sicuramente fra poco(1).FEDRO — È molto meglio che me la cavi così come posso;
poichè mi pare che tu non sia per lasciarmi, prima che io abbia come che sia parlato.
SOCRATE — Hai compreso perfettamente.
FEDRO — Così dunque farò.
In (D) verità, o Socrate, non ho certo imparato a mente le parole;
ma per sommi capi ti esporrò ordinatamente la sostanza di quasi tutti gli argomenti per cui egli diceva differire chi ama da chi non ama, e comincerò dal primo.
SOCRATE — Prima però, caro, mostrami ciò che hai nella mano sinistra sotto il mantello, poichè mi pare che tu abbia proprio il discorso.
Se così è, abbi di me questa opinione, che io ti amo molto, ma in presenza (E) di Lisia, non desidero affatto prestarmi a che tu faccia con me delle esercitazioni (1).
Ma orsù, mostra.
FEDRO — Mi arrendo (2).
Mi hai tolta, o Socrate, la speranza che avevo di esercitarmi teco.
Ma dove vuoi che ci sediamo per leggerlo?
(229).SOCRATE — Volgiamo da questa parte e andiamo lungo l'Ilisso (1);
laggiù ci riposeremo tranquillamente dove ti parrà.
Fedro — Opportunamente, pare, mi trovo ad essere scalzo;
tu, per parte tua, sei scalzo sempre (2).
Ci sarà dunque agevole guadare il piccolo corso d’acqua, bagnandoci appena i piedi;
nè ciò ci dispiacerà, in questa stagione e a quest’ora.SOCRATE — Avanti dunque, e insieme cerca dove possiamo sedere.
FEDRO — Vedi tu quel platano altissimo?
Socrate — Ebbene?
FEDRO — Colà (B) vi è ombra, e vento moderato, ed erba su cui possiamo sedere, o se vogliamo, anche sdraiarci.
FEDRO — Dimmi, o Socrate, non è egli fama che da uno di questi luoghi, dall’Ilisso abbia Borea rapita Orítia?
(1).
Socrate — Appunto.FEDRO — E chi sa se non proprio di qui?
qui almeno l’acqua appare chiara, pura, trasparente, e tale che opportunamente vi verrebbero le fanciulle a scherzare.
SOCRATE — Non di qui, ma due o tre stadi (C) più giù (1), presso il tempietto (2) della dea cacciatrice (3);
lì vi è un altare a Borea (4).FEDRO — Non mi va per la mente codesto luogo.
Ma tu, o Socrate, dimmi, per Giove, credi che questa favola abbia fondamento di verità?
SOCRATE — Se non ci credessi, come non ci credono i dotti (5), non ci sarebbe nulla di strano (6), e cavillando potrei dire che un gran soffio di vento boreale l’abbia fatta precipitare giù da queste rupi mentre scherzava con Farmacia (7), e che essendo così morta, si sia poi detto essere (D) stata rapita da Borea.
[Ovvero dal colle di Ares (1);
poichè si racconta anche questo, che di lì, non di qui sia stato rapita] (2).
Ma io, o Fedro, ritengo pure che siffatte spiegazioni siano ingegnose;
richiedono però troppa sottigliezza, troppa fatica, e mettono per giunta in imbarazzo non lieve (3), per la semplice ragione che fanno poi nascere il bisogno di spiegare alla medesima manierai (4) l’Ippocentauro (5), e poi la Chimera (6), e poi ancora una folla di Gorgoni (7) e di Pegasi (8), e simiglianti (E) mostruosità, alle quali se uno non crede, e vuole ridurle alle loro vere proporzioni, se non ha una dottrina tutt’altro che rudimentale, avrà bisogno di tempo ben lungo.
Ma per tali cose non ho tempo da perdere;
e la ragione, o caro, è questa, che non riesco ancora, come prescrive l’oracolo di Delfo (1), a conoscere me stesso (2);
e mi sembra ridicolo, (230) ignorando ancora ciò, indagare altro.
Le lascio dunque andare, e attenendomi intorno ad esse all’opinione comune (1), prendo ad esaminare invece di quelle me stesso, se io sia per avventura una fiera più complessa e più rabbiosa di Tifone (2), o un animale più mite e più semplice (3), avente i caratteri di una natura divina e benigna (4).
Ma, o amico, a proposito, non era questo l’albero verso cui ci menavi?
(B)FEDRO — Questo appunto.
SOCRATE — Per Era (1), è proprio un rifugio eccellente!
È infatti un platano immenso (2):
e quell’alto agnocasto fa un’ombra magnifica;
pare lì apposta per riempiere il luogo di profumi deliziosi, al colmo com’è della fioritura.
Per giunta, sotto il platano scorre un rivo (3) gradevolissimo di acqua ben fresca, come può attestare il piede:
pare un tempio delle Ninfe edi Acheloo (4), a giudicare da queste fanciullette (5) e da queste altre statue (6).
E che (C) spirare di aurette in questo luogo;
come sono esse dilettevoli e oltre ogni dire soavi:
un non so che di estivo e di canoro invade l’animo col canto delle cicale (1).
Ma ciò che v’ha di più attraente è l’erba, che è così molle sul suolo leggermente inclinato, che pare inviti chi vi si riposi a poggiare il capo.
Ottimamente dunque, caro Fedro, tu sai guidare i forestieri.
FEDRO — Ma tu, o uomo ammirevole, sei proprio strano.
Parli infatti proprio come un forestiere che si lasci condurre, come se non fossi per nulla di questi luoghi.
Ma tant’è, tu non esci mai dalla città, nemmeno sino (D) al confine, e mi pare non sia mai uscito fuori le mura (1).SOCRATE — Perdonami, o ottimo Fedro;
io sono desideroso d’imparare, e i campi e gli alberi non possono insegnarmi nulla;
possono bensì insegnarmi qualche cosa gli uomini, e questi vivono in città.
Tu però mi pare abbia trovato il rimedio per farmi uscire.
Poichè, come uno si tira appresso animali affamati, gettando loro a volta a volta ora un ramo ora un frutto, così tu, mostrandomi libri di discorsi, credo che mi condurresti (E) per tutta l’Attica, e dovunque altro ti piaccia.
Per ora, giunto qui, mi piace sdraiarmi;
quanto a te, scegli la posizione che ti sembra più comoda, e leggi.
FEDRO — Ascolta dunque.
Conosci dunque il mio modo di pensare (1), e hai udito come io ritenga utile per noi che ciò avvenga (2);
spero di non essere (231) tanto sfortunato, da non conseguire il mio intento perchè non sono tuo innamorato.
Poichè gli innamorati, quando è sbollita la passione, si pentono di avèr fatto del bene alle persone amate;
per coloro invece che non amano, non può sopraggiungere il tempo del pentimento, perchè non in preda ad una necessità momentanea (1), ma con freddo calcolo (2), con l’intento di provvedere nella miglior maniera ai casi loro, fanno del bene secondo le loro forze.
Ancora, gli amanti mettono alla fine nel conto il danno che hanno apportato alle loro sostanze a causa dell’amore, e i beneficî che hanno resi;
e aggiungendo (B) a questo il travaglio che ebbero a sopportare, ritengono di aver contracambiate sufficientemente le persone amate.
Quelli invece che non amano, non possono dolersi di aver trascurato le cose proprie per causa dell’amore, nè fare il calcolo dei sofferti travagli, nè lamentare discordie coi parenti;
sicchè, tolti di mezzo tutti questi mali, non rimane loro altro che cogliere ogni occasione per far mostra della loro gratitudine.
Inoltre, se è lecito tener da molto (C) gli amanti, sol perchè dicono di volere tutto il bene del mondo a coloro cui amano, pronti, a parole e coi fatti, anche a costo di disgustarsi gli altri, a compiacerli in ogni cosa, tanto più facile è conoscere se essi dicono il vero, in quanto faranno maggior conto di quelli che ameranno da ultimo, ed è chiaro che, se a questi così parrà, faranno del male anche a coloro che hanno amati prima (1).
Sicchè, qual ragione vi sarebbe per far gettito dei propri favori a vantaggio di chi è attaccato da tal male, che (D) nessuno che avesse cervello imprenderebbe a guarirnelo?
(1).
Essi medesimi, gli amanti, confessano di avere il cervello malato piuttosto che esser savi, e che, pur conoscendo la loro malattia, non possono dominarsi.
Come dunque potrebbero, allorchè rinsaviscono, approvare ciò che hanno fatto in quei momenti di forsennatezza?
(2).
E aggiungi che, se vuoi scegliere fra gli amanti chi meglio faccia ai casi tuoi, la scelta non può aver luogo che fra ben pochi, se invece fra gli altri, puoi scegliere fra molti;
e v’è molto maggiore speranza di trovare fra (E) i molti, piuttosto che fra i pochi, chi sìa degno della tua amicizia (1).
Se poi temi l’opinione del pubblico, che cioè tu abbia ad arrossire se gli uomini vengano a sapere delle tue relazioni, è naturale che gli amanti, per (232) farsi invidiare dagli altri, dacchè d’invidia si ritengon degni, s’insuperbiscano, e pieni di boria, dicano e mostrino a tutti che non indarno si siano affaticati:
coloro invece che non amano, dal momento che possono padroneggiarsi, preferiscono il meglio alla fama degli uomini (1).
Ancora, è necessario che molti odano e vedano gli amanti allorchè, non occupandosi di altro, seguono le persone amate;
in modo che, quando son visti a parlare (B) con esse, allora si crede che stiano insieme perchè abbiano preso piacere l’un dell’altro, o perchè siano per prenderne:
a quelli invece che non amano non si muove mai rimprovero per le loro relazioni, perchè si sa bene che è una necessità conversare, sia per amicizia, sia per altro diletto.
Inoltre, se ti prende il timore che l’amicizia non possa durar sempre, e che avvenuto come che sia il dissidio, sia bensì un male per l’uno e per l’altro, ma che avendo tu fatto gettito di ciò (C) che specialmente hai caro, il danno sia per te molto più grave, tanto più devi aver paura degli amanti, poichè molte cose li tengono in angustie, e tutto ritengono si compia ai propri danni.
Per il che impediscono che le persone amate conversino con altre, temendo che i ricchi li soppiantino per le loro ricchezze, e le persone colte per la loro intelligenza;
e se altri possiede altro merito, (D) stanno bene in guardia che non eserciti su di quelle il suo fascino.
Così, costringendoti ad essere in urto con tutti costoro (1), ti lasciano privo di amici;
e se penserai ai casi tuoi meglio che essi non pensino ai loro, verrai subito con essi in dissidio.
Coloro poi che per avventura non siano innamorati, ma che abbiano conseguito i tuoi favori per mezzo della virtù, non solo non potrebbero avere invidia della tua amicizia con altri, ma odierebbero coloro che non volessero stringersi teco in amicizia, ritenendo che questi ti disprezzino, da quelli possa tu ritrar vantaggio;
per modo che è molto più ragionevole ritenere che da tale (E) relazione (1) sia per venir fuori amicizia anzichè inimicizia.
Molti poi degli amanti desiderano il corpo della persona amata prima di conoscere la natura di essa e di fare esperienza degli altri suoi intimi sentimenti;
in modo che non si può sapere se essi vorranno continuare neH’amicizia quando sarà sbollita la passione:
(233) quelli invece che non amano, se a causa dell’amicizia abbiano già avuto della dimestichezza (1), non è detto che il godimento debba diminuire l’amicizia, ma è possibilissimo che esso rimanga come pegno per go dimenti futuri.
Anzi, se vuoi diventar migliore, ti conviene dar retta a me piuttosto che a un amante.
Poichè gli amanti lodano oltre misura i tuoi detti e le tue azioni, sia perchè temono di dispiacerti (2), sia perchè, a cagione della passione (B) ti conoscono male.
Tali infatti sono i capricci dell'amore (1);
quelli che in esso sono infelici, hanno a noia anche le cose che non danno noia a nessuno;
quelli invece che sono fortunati, son costretti a lodare anche cose che non dovrebbero recar piacere:
per modo che le persone amate son più degne di compassione che d’invidia.
Se invece dai retta a me, innanzi tutto non mi unirò teco pel piacere del momento, ma per l’utilità che sarà per derivarne, non (C) schiavo dell’amore, ma padrone di me stesso;
in secondo luogo, non mi abbandonerò a grandi sdegni per futili motivi, ma anche per cause gravi non si accenderanno in me che piccole ire, e senza precipitazione, poichè sarò indulgente per gli errori che commetterai involontariamente, farò che ti corregga da quelli che commetterai volontariamente:
a codesti segni infatti è dato riconoscere quando un’amicizia sia per essere duratura (1).
Se poi ritieni non esser possibile una salda amicizia senza l’amore, considera che, se così fosse, non sarebbe possibile il grande affetto (D) che abbiamo pei figli, nè quello pei padri o per le madri, nè vi potrebbero essere amici fedeli;
poichè tutti codesti affetti (1) non traggono origine da una siffatta passione (2), ma da altre necessità.
Ma tu dirai:
se è necessario far cosa grata specialmente a chi ne senta bisogno, è naturale che anche fra gli altri converrebbe far del bene, non ai migliori, ma ai più bisognosi (3);
poichè questi, liberati da grandissimi mali, avranno pei benefattori la maggiore riconoscenza.
Così, anche nei privati banchetti (E) converrebbe invitare non gli amici, ma coloro che ce ne richiedano, e che abbiano bisogno di essere satollati;
poichè codesti ti faranno festa, ti seguiranno, staranno alle tue porte, faranno ciò che più ti aggradi, ti serberanno non piccola riconoscenza, invocheranno su di te i maggiori beni (1).
Ma forse convien fare cosa grata, non a chi ne abbia proprio bisogno, ma a chi specialmente sia in grado di darne contraccambio;
nè solo a chi ce ne richieda, ma a chi ne sia degno;
(234) nè a quanti godrebbero soltanto della tua giovinezza, ma a chi sia in grado di far parte a te, divenuto maturo, dei suoi beni;
nè a chi si vanterebbe presso gli altri di aver goduto teco, ma a chi, pieno di riguardo, tacerebbe con tutti;
nè a chi si prenderebbe cura di te per breve tempo, ma a chi sia per esserti amico egualmente per tutta la vita;
nè a chi, quando sia sbollita la passione, cercherebbe un pretesto per cambiare l’amore in ostilità, ma a chi, quando sia andata via l’età (B) della bellezza, al fora specialmente sia per mostrarti la virtù sua.
Tu dunque ricordati di ciò che ti ho detto, e pensa anche che gli amici sogliono muover rimproveri agli amanti, quasi considerando i loro rapporti come illeciti, mentre a coloro che non amano nessuno che abbia avuto con loro dimestichezza ha mai rimproverato di provveder male ai fatti loro.
Forse mi domanderai se per caso io ti consigli di essere compiacente con tutti quelli che non amino.
Io penso che nemmeno chi ami sia per consigliarti ad avere il medesimo animo (C) verso tutti gli amanti.
Poichè nè chiunque rifletta può trovar conveniente siffatta cosa (1), nè tu stesso, se volessi tener nascosto il tuo amore agli altri amanti, potresti farlo;
dove è necessario che dall’amore non venga alcun danno, ma vantaggio, e a chi ama e a chi è amato.
Mi pare ora di aver detto abbastanza;
se poi hai ancora dei dubbi, e credi che abbia tralasciato qualcosa, parla pure.
Che te ne pare, o Socrate?
non è un discorso meraviglioso, e sotto ogni altro aspetto, (D) e per l’eleganza dell’espressione?
(1).SOCRATE — Magnifico, o amico, sì che ne sono stato colpito.
E ciò per te, o Fedro, perchè a vederti, mi accorgevo che pigliavi gran piacere alla lettura.
E pensando che tu ti intendessi più di me di siffatte cose, ti ho seguito, e seguendoti, mi sono entusiasmato anch’io, testa divina (2).
Fedro — Via, ti par conveniente di scherzare così?
SOCRATE — Pare a te che io scherzi, e che non dica sul serio?
FEDRO — (E) No, Socrate (1);
ma, per Giove che assiste agli amici, dimmi il vero, ti pare egli vi sia altro uomo in Grecia capace di dire di meglio e di più su tale argomento?
SOCRATE — E che?
Forse dobbiamo tu ed io lodare il discorso come se l’autore avesse detto ciò che era necessario dire, e non soltanto per questo, perchè ha tornito ogni frase con sapienza, con eleganza, con somma cura?
Se questo occorre, lo faccio in grazia tua (2), poichè quanto a me, la cosa mi è sfuggita (3), per la mia (235) ignoranza.
Io ho posto mente soltanto alla sua eloquenza (1);
ma che realmente poi abbia detto quel che era da dire, credo che nemmeno lui ne sia persuaso.
E invero, o Fedro, se tu non credi altrimenti, a me è parso che egli sia tornato due e anche tre volte sulle medesime cose;
prova che, o non aveva molto da dire intorno ad uno stesso argomento, o non si dava affatto pensiero di codesto (2);
anzi mi pareva si pavoneggiasse a mostrare di esser capace di dire le medesime cose in diverse maniere, e nel miglior modo in ciascuna di esse.
FEDRO — (B) Non è vero, o Socrate;
poichè questo appunto è il principal pregio del discorso, che di tutto ciò che si doveva dire intorno all’argomento, egli non ha tralasciata una cosa sola:
per modo che, oltre quello che egli ha detto, nessuno potrebbe dire di più, nè meglio.
SOCRATE — In questo non potrò seguirti;
poichè gli antichi sqggi, uomini e donne, che di ciò parlarono e scrissero, mi rimprovererebbero se, per far cosa grata a te, ti concedessi questo.
FEDRO — Chi sono costoro?
dove tu (C) hai udito cose più belle di queste?
SOCRATE — In questo momento non te lo so dire;
ma le ho udite da qualcuno, o dalla bella Saffo (1), o dal saggio Anacreonte (2), o da qualche altro scrittore.
E donde argomento ciò?
Io ho, o divino, pieno il petto, e mi sento capace di dire, oltre quello che ha detto Lisia, ben altre cose, e non peggiori.
Che siffatte cose non le abbia pensate io stesso, lo so bene, consapevole come sono della mia ignoranza;
resta, se non erro, che le abbia prese da altrui fonti, e che per mezzo dell’udito (D) me ne sia riempito a mo’ di un vaso:
per la tardità della mia mente poi, ho dimenticato anche questo, come e da chi le ho udite.
FEDRO — Hai detto, o nobilissimo uomo, una cosa ottima (1).
Non mi dire, anche se te lo chiedo.
da chi e come ciò tu abbia inteso;
ma fa quello che hai detto:
hai promesso di dire altre cose, migliori e non da meno di quelle contenute in questo libriccino, e tutte diverse.
Io prometto, come i nove arconti (2), di collocare in Delfo (3) una statua d’oro di grandezza naturale, (E) e non soltanto la mia, ma anche la tua (1).SOCRATE — Sei proprio buono, anzi d’oro addirittura (2), o Fedro, se credi che io dica che Lisia abbia sbagliato da cima a fondo, e che io sia capace di dire altre cose oltre tutte codeste:
ciò non capiterebbe, io credo, nemmeno al più modesto scrittorello (3).
E infatti, per rimanere nell’argomento nostro, credi tu che uno il quale dica esser necessario far cosa grata piuttosto a chi non ama che a chi ama, quando abbia trascurato (236) di lodare la saggezza dell’uno e di biasimare la dissennatezza dell’altro, che son pur cose necessarie, abbia poi altro a dire?
(1).
Ma codeste (2), io penso, son cose di cui bisogna pur lasciare a chi parla la libertà di servirsi, salvo a lodare di esse non l’invenzione, ma la disposizione;
delle cose invece che non sono necessarie e son difficili a trovarsi, di queste, oltre la disposizione, bisogna lodare anche l’invenzione.
Fedro — Quel che domandi (3) è giusto, e te lo concedo.
Farò dunque così anch’io:
permetterò che stabilisca il principio, (B) chi ami essere malato più che chi non ami (1);
se nel resto dirai cose che Lisia non abbia dette, e più e meglio di lui, avrai una statua in Olimpia (2) accanto al voto dei Cipselidi (3).SOCRATE — Hai forse creduto che riprendessi sul serio il tuo prediletto quando celiavo teco, e pensi davvero che mi voglia accingere a dir cose diverse e più leggiadre che non fatto il sapiente maestro?
FEDRO — Quanto a questo, mio caro, sei caduto anche tu come me.
Tu devi parlare (C) a ogni modo, così come puoi.
E fa che non si ripeta qui il molesto giuoco delle commedie, a rimbeccarci l’un l’altro, nè costringermi a ridire quello che hai detto tu:
o Socrate, se io non conosco Socrate, non conosco neanche me stesso;
e poi:
aveva una gran voglia di parlare, e faceva lo svogliato (1);
ma fa conto che di qui non si va via, prima che tu non abbia esposto ciò che hai detto di avere nel petto (2).
Siamo soli, in luogo soli tario, il più forte e il più giovane sono io:
(D) tu intendi ciò che voglio dire, e non credo che vorrai parlare a forza, invece che di tua voglia (1).SOCRATE — Ma, o beato Fedro, sarò ben ridicolo se, ignorante come sono, mi metto a contendere còn uno scrittore formidabile, costretto a improvvisare, e sul medesimo argomento.
FEDRO — Sai che c’è?
Smetti di fare meco il grazioso, che ho quasi trovato l’argomento che ti costringerà a parlare.
SOCRATE — Non lo dire.
FEDRO — No, anzi lo dico;
è un giuramento.
Io giuro...
per chi giuro?
per quale degli dei?
vuoi per (E) questo platano qui?
Giuro dunque che, se non mi dici il tuo discorso in presenza di quest’albero (1), io non ti mostrerò più nessun altro discorso, di nessun’altra persona, nè te ne darò notizia.
SOCRATE — Ahi! cattivo che sei;
l’hai trovato davvero l’argomento per indurmi a fare ciò che tu vuoi, perchè sai che sono amante dei discorsi.
Fedro — Perchè dunque indugi ancora?
SOCRATE — Non più, dacchè hai fatto codesto giuramento.
Come potrei vivere senza tal pasto?
(2) (237).FEDRO — Parla dunque.
Socrate — Sai che farò?
Fedro — Che cosa?
SOCRATE — Parlerò coprendomi il viso, per finire al più presto il discorso, e così, non vedendoti, non mi sarà d’impaccio la vergognai (1).FEDRO — Purchè parli, per il resto fa come vuoi.
SOCRATE — Orsù, o Muse, sia che vi chiamino canore per il vostro canto, sia per il popolo dei Canori (2), aiutatemi nel discorso (3) che quest’ottimo uomo mi costringe a fare, perchè (B) i meriti dell’amico suo (1) risplendano ai suoi occhi di più bella luce(2).
—
C’era una volta un bel ragazzo, o meglio un bellissimo giovinetto, intorno a cui ronzava un gran numero di innamorati.
Uno fra questi era pieno di furberia, e benchè l’amasse non meno di ogni altro, riuscì a fargli comprendere che non l’amava, sì che una volta lo tentò, cercando persuadergli questo, come bisognasse far cosa grata a chi non ama piuttosto che a chi ama;
e disse così.
In ogni cosa, ragazzo mio, non c’è che una via sola (3) per chi intenda prendere una deliberazione seria, conoscere cioè la cosa intorno a cui si sia (C) per deliberare:
senza di questo è inevitabile l’errore.
I più invece non sanno di non conoscere l’essenza di ogni cosa (1).
Come dunque se la conoscessero, non cercano di mettersi d’accordo sul bel principio della discussione, sì che procedendo innanzi, finiscono col pagare la pena che si meritano, perchè non riescono ad accordarsi nè con se stessi, nè con gli altri disputanti.
Or a me e a te non deve capitare ciò che biasimiamo negli altri:
ma poichè ci è proposto questo argomento, se convenga ricercare l’amicizia di chi ama piuttosto che di chi non ama, accordiamoci prima sulla definizione dell’amore, (D) che cosa esso sia e quale efficacia abbia;
facendo poi capo a quella (1), cerchiamo di sapere se esso apporti vantaggio o danno.
Che l’amore sia una passione, è cosa nota ad ognuno;
ma anche coloro che non amano sappiamo che sentono passione per le cose belle (2).
In che cosa dunque diremo noi esser differente chi ama da chi non ama?
Bisogna inoltre considerare che in ognuno di noi vi sono due principi che ci dominano e ci trascinano, cui seguiamo dovunque ci menino, la passione cioè dei piaceri, che è innata, e la riflessione, che si acquisisce, che va in cerca dell’ottimo.
Questi due principî in noi a volte (E) sono concordi, ma qualche volta contrastano, e or prevale l’uno, ora l’altro.
Allorchè la riflessione, sulle orme della ragione (1), ci conduce all’ottimo e prevale, questo prevalere piglia nome di temperanza;
(238) allorchè invece preai piaceri e domina in noi, questo dominio piglia nome di intemperanza.
L’intemperanza ha molti nomi, poichè ha molte parti (2) e molti aspetti;
di tali aspetti quello che per avventura è più in vista, dà il proprio nome a chi si trova a possederlo (3), nome che non è nè bello nè onorevole.
Così, per parlare intorno ai cibi, la passione che soprafà la ragione, sempre in cerca dell’ottimo (4), e ogni altra passione, si chiama gola, e colui che ha questo vizio, (B) è chiamato con lo stesso nome (1).
Lo stesso quanto al desiderio del bere:
è evidente qual nome piglierà la passione che tiranneggia in questo campo (2), e che mena per tale via (3) chi ne è divenuto possessore (4).
Ed anche per altre passioni affini a queste è evidente qual nome loro convenga, secondo che ognuna signoreggia (5).
Quale passione io abbia avuto di mira in tutto ciò che ho detto, mi par quasi chiaro;
ma ogni cosa riesce più chiara allorchè è espressa che quando è sottintesa.
Quella passione infatti non congiunta a ragione, che soprafà la riflessione che s’indirizza verso ciò che è retto, (C) e si lascia trascinare (1) verso il piacere che deriva dalla bellezza (2), resa (3) dalle passioni cognate sempre più gagliarda nel desiderare il bello che procede dai corpi, di tali passioni fattasi duce e vincitrice (4), pigliando nome dalla sua medesima gagliardia, venne chiamata amore (5).
Ma, caro Fedro, non pare egli a te, come pare a me, che un afflato divino mi abbia invaso?
(6).FEDRO — Certo, o Socrate;
oltre l’usato la tua parola scorre oggi copiosa.
SOCRATE — Ascoltami dunque in silenzio:
il luogo è proprio divino, e non ti meraviglierai (D) se nel prosieguo del discorso qualche volta le ninfe s’impadroniranno di me.
Anche ciò che ho detto or ora non è lontano dai ditirambi (1).FEDRO — Dici verissimo.
SOCRATE — E di questo la cagione sei tu.
Ma ascolta il resto, che non mi svanisca l’ispirazione.
A ogni modo a ciò provvederà iddio;
noi volgiamo di nuovo il discorso al giovinetto.
Dunque, o carissimo, che cosa sia ciò intorno a cui bisogna deliberare, è stato detto e definito (2);
ora, non perdendo di vista tale definizione, proseguiamo, (E) e diciamo qual vantaggio verisimilmente o qual danno sia per derivare da parte di chi ama e da parte di chi non ama alla persona che abbia loro (1) largito i suoi favori.
Chi è dominato dalla passione ed è schiavo del piacere, cerca necessariamente di rendersi la persona amata quanto più può gradita.
Or al malato è gradita la condiscendenza piena;
l'imposizione e il contrasto (2) gli sono in odio.
Non superiore, dunque, (239) nè uguale volentieri sopporterà ramante che sia la persona amata (1);
ma si sforzerà di renderla a lui inferiore, e sempre bisognosa.
E inferiore è l’ignorante di fronte al sapiente, il timido di fronte al coraggioso, chi non sa parlare di fronte a chi sa parlare, chi è tardo di fronte a chi è pronto.
Cosiffatti mali adunque, e più altri ancora, generandosi nell’animo della persona amata, o ivi esìstendo per natura, è necessario che l’amatore di questi (2) goda, quelli (3) procuri egli stesso;
senza di che, sarebbe privato immediatamente del diletto.
È quindi per necessità geloso, e allontanando dall’amato (B) molte altre conversazioni anche utili, per cui potrebbe divenire veramente un uomo, è per lui cagione di un gran danno;
di un danno grandissimo gli è poi cagione, perchè lo allontana da quella per cui potrebbe divenire oltre ogni dire saggio.
Parlo della divina filosofia, da cui necessariamente l’amante tien lontana la persona amata, perchè teme non gliene venga disprezzo (1).
L’amante dunque fa ogni sforzo a che l’amato ignori ogni cosa (2), e non abbia occhi che per lui, sì da riuscire gratissimo all’amante, dannosissimo a se stesso.
È quindi evidente che, nei riguardi dell’anima (3), chi è in balia dell’amore (C) non può essere affatto guida (1) o compagno utile.
Ora occorre vedere qual cura egli potrebbe avere del corpo di colui del quale per avventura divenisse signore, costretto com’è a seguire il piacere invece del bene.
Lo si vedrà tener dietro, non a garzoni robusti, ma a qualche giovinetto pien di mollezza, che sia stato allevato, non in pieno sole, ma nell’ombra fitta, che sia provato, non alle maschie fatiche e ai sudori estenuanti, ma alle imbelli delicatezze di una vita effeminata, (D) che si abbellisca con estranei colori e ornamenti, in mancanza di propri, e viva in ogni altra cosa in maniera somigliante (1).
Ma codesto è evidente, e non vale la pena se ne parli oltre;
basta avervi accennato sommariamente per passare ad altro, poichè un corpo cosiffatto è tale, sia in guerra che nelle altre grandi necessità della vita, che nei nemici fa nascere ardimento, negli amici poi e negli innamorati medesimi, grande trepidazione.
Codesto dunque bisogna lasciarlo andare come evidente;
vediamo ora qual vantaggio o qual danno (E) procaccerà rispetto ai beni (1) la compagnia e la tutela dell’amante.
È manifesto ad ognuno, e massimamente a chi ama, che il maggior voto che farebbe un innamorato, è che la persona amata fosse priva dei beni più cari, più preziosi, più divini, poichè desidererebbe che fosse priva di padre, di madre, di parenti, di amici, temendo non impediscano o riprendano la dolcissima (240) relazione che ha con lui.
Se poi essa ha molto oro, o molti altri beni come che siano, egli riterrà non sia ugualmente facile guadagnarsene l’amore, nè, guadagnatolo, il conservarlo.
Per il che è assolutamente necessario che l’amante sia invidioso dei beni della persona amata, e goda quando essa Ii perde.
Desidererebbe ancora che rimanesse senza moglie (1), senza figli, senza casa il più lungo tempo possibile, per cogliere il più lungo tempo possibile il frutto della sua bellezza.
Vi sono eziandio altri mali (2);
ma nella maggior parte di essi una divinità forse mescolò (B) del piacere, sia pure momentaneo.
Così nell’adulatore, bestia spaventosa e flagello terribile, la atura pur mise un certo diletto che non mancan di attrattiva.
Il medesimo dell’etèra (1):
si può vituperarla come cosa dannosissima, essa e molti altri esseri somiglianti, come anche molte somiglianti abitudini;
tuttavia, anche per poco, procurano del diletto.
L’amatore invece, oltrechè dannoso, è per la persona amata (C) la cosa più spiacevole del mondo a passare la giornata con lui.
Ognuno, secondo un antico proverbio, gode a passarsela con un altro della sua età (1);
perchè, penso, l’eguaglianza di età, traendo ai medesimi piaceri, per mezzo della somiglianza fa nascere l’amicizia:
ciononostante, lo stare troppo a lungo insieme ingenera sazietà e fastidio.
La necessità, per se stessa, è fama sia grave ad ognuno, anzi insopportabile;
eppure essa entra inevitabilmente, oltre la dissomiglianza (2), nei rapporti da amante ad amato (3).
Quando infatti uno più adulto ha dimestichezza con un giovinetto, non lo lascia Volentieri (D) nè notte nè giorno;
ma dalla necessità e dal furore vien trascinato, per mezzo di continui godimenti, a vedere, ad udire, a toccare, a dilettarsi in ogni modo della persona amata, sino a diventarne il servitore fedele, e con piacer suo.
Quale allettamento invece, quale piacere offre egli alla persona amata, perchè non arrivi all’estremo della noia a rimaner tanto tempo con lui?
Una faccia invecchiata e non più in fiore, oltre agli altri malanni che tengon dietro a questo, (E) che sgradevoli anche ad udirne parlare, sono sgradevolissimi a chi dalla necessità è costretto a subirli.
E questo, mentre è in tutto e per tutto spiata (1) da custodi pieni di prevenzione, ed è costretta ad udire lodi inopportune ed esagerate, ed anche vilipendi intollerabili, quando l’amante è in senno, quando poi è übriaco, anche peggio che intollerabili, per l’ignobile e nauseante sua licenza nel parlare (2).
Ed essendo l’amatore dannoso e spiacevole quando ama, quando invece l’amore finisce, è mancator di fede, egli che molte promesse fece, con molti giuramenti e scongiuri, per cui a mala pena riusciva a far sopportare (241) alla persona amata, che se ne riprometteva vantaggi, la gravosa relazione di una volta.
Quando dunque è tempo di pagare, allora egli cambia padrone e signore;
il giudizio e la saggezza prendono in lui il posto dell’amore e del furore, e senza che la persona amata se ne accorga, diventa addirittura un altro.
Questa gli richiede il compenso dei favori concessigli, ricordandogli tutto ciò che in- sieme hanno fatto e detto, come se parlasse con la medesima persona;
ma egli per la vergogna nè osa confessare che è diventato un altro, nè sa come adempiere i giuramenti e le promesse fatte (B) quand’era in preda alla dissennatezza, ora che ha ricuperato il senno, nel timore che, facendo le medesime cose, non torni simile a quello che era una volta.
Fugge perciò, e costretto com’è a mancar di fede (1) alla sua vittima, cambiato il giuoco (2), di persecutore diventa perse guitato.
Infatti lo perseguita la persona amata, imprecando e scongiurando;
e ciò, perchè fin da principio non aveva compreso, come bisognasse far cosa grata non a chi ama, che necessariamente è un pazzo, (C) ma molto più a chi non ama, che è savio, pena il cadere inevitabilmente nelle braccia di uno senza fede, strano, geloso, sgradito, infesto ai beni esteriori ed altresì a quelli del corpo, infesto oltre ogni dire alla gentilezza dell’animo, di cui nè presso gli uomini nè presso gli dei (1) vi è in realtà nè mai vi sarà cosa più preziosa.
Siffatte cose, o giovinetto, fa duopo considerare, e sapere che l’amicizia di chi ama non nasce da benevolenza, ma, come avviene per il cibo, dall’avidità di saziarsi.
(D) Come il lupo ama l’agnello, così gli amatori amano i giovinetti (1).
Eccoti dunque i versi (2), o Fedro.
Ora non udrai altro da me, e il discorso abbia qui fine.
Fedro — Eppure credevo che fossi ancora alla metà, e che volessi parlare di chi non ama, come convenga far cosa grata piuttosto a lui, dicendone i vantaggi.
Perchè, o Socrate, ti sei arrestato?
SOCRATE — Non ti sei accorto, o beato, che già mi uscivan (E) di bocca modesti versi (1), non più ditirambi, e ciò mentre trattavo la parte del biasimo?
(2).
Se comincio l’altra parte (3), quella delle lodi, che cosa mi toccherà mai?
Non sai tu che le Ninfe, al cospetto delle quali mi hai deliberatamente menato, m’ispirerebbero ancora?
(4).
Dico dunque in una parola che quanti mali abbiamo avuto a lamentare nell’uno (5), tanti beni a quelli contrarî vi sono nell’altro (6).
Che bisogno c’è di andar per le lunghe?
Si è detto abbastanza dell’uno e dell’altro.
Ed ora il discorso abbia la sorte che vuole avere (7);
io passo questo (242) fiume (1) e me ne vado, prima che mi costringa a cosa anche più grave.
FEDRO — Non ancora, o Socrate;
prima passi l’ora del gran caldo.
Non vedi che siamo già a mezzogiorno [quando dicono che il sole stia fisso in mezzo al cielo]?
Per ora rimaniamo, e parliamo intorno alle cose già dette;
quando si sarà rinfrescata l’aria, andremo via.SOCRATE — Sei proprio divino, o Fedro, riguardo ai discorsi (2), e senza alcun dubbio ammirevole (3).
Credo che di quanti discorsi sono stati scritti o pronunziati a tempo tuo, (B) nessuno più di te ha dato occasione a un numero maggiore di essi, o parlando tu stesso, o come che sia costringendo altri a parlare.
Faccio eccezione per Simmia di Tebe (1);
gli altri li vinci tutti di gran lunga.
Così ora mi pare sii causa che io pronunzi un nuovo discorso.
FEDRO — Non è certo la guerra (2);
ma come io son causa di ciò?
SOCRATE — In quel che ero, amico mio, per passare il fiumicello (3), ecco il demone (4) e il solito segno [che sempre mi trattiene quando sono per (C) cadere in qualche fallo] (1);
e mi è parso di udire una voce che mi vietava di andar via prima di aver fatta espiazione, come se di qualche cosa fossi colpevole verso la divinità.
Vedi dunque che sono indovino (2);
non certo valente, ma come coloro che scrivono a mala penai (3), quanto basta per me:
sicchè comprendo chiaramente il mio fallo.
D’altronde, o amico, anche l’anima ha del profetico (4), e da un pezzo, mentre parlavo, mi son sentito turbato, preso dalla preoccupazione, come dice Ibico (5), che non mi toccasse di (D) guadagnarmi fama presso gli uomini peccando contro gli dei (1).
Ora mi accorgo del mio fallo.
Fedro — Che dici mai?
SOCRATE — Un discorso detestabile, o Fedro, proprio detestabile, è quello che tu hai portato qui, e l’altro che hai costretto me a pronunziare.
Fedro — Come ciò?
SOCRATE — Sono stupidi, e un po’ anche empi;
ve ne potrebbe essere uno più detestabile?
FEDRO — No, se è vero quel che dici.
SOCRATE — E che?
non ritieni tu Eros (2) figlio di Afrodite (3), e un dio?
Fedro — Lo dicono tutti.
SOCRATE — Ma non è detto nel discorso di Lisia, nè nel discorso tuo (4), cui (E) hanno pronunziato queste mie labbra, vinte dal veleno del tuo fascino.
Se Eros è un dio, come è infatti, o alcunchè di divino (1), non potrebbe essere un male;
invece quei due nostri discorsi hanno parlato di lui come se realmente fosse un male.
Essi dunque hanno peccato contro Eros (2).
Quanto alla loro stupidità, questa ha anche della piacevolezza;
mentre infatti non dicono nulla nè di sano, nè di vero, si danno una cercaria pretenziosetta, perchè (243) riescono ad ingannare certi omini che battono loro le mani (1).
Si che io, mio caro, ho bisogno di purificarmi;
e per coloro che commettono falli nel raccontare le favole mitologiche vi è un’antica maniera di purificarsi, che non conobbe Ornerei (2), ma conobbe Stesicoro (3).
Questi infatti, privato degli occhi per aver detto male di Elena (4), non ne ignorò la causa, come Omero, ma da musico (5) che egli era la conobbe, e cantò subito:
non è vero quel che dissi, nè tu montasti mai sulle navi bene armate di remi, nè mai giungesti (B) a Pergamo di Troia (1).
E dopo che ebbe cantata tutta quella che si chiama la sua palinodia, tosto riebbe la vista.
Or io sarò più savio di essi almeno in questo, che prima che mi colga qualche guaio per aver detto male di Eros, mi proverò a fargli la palinodia, e a capo nudo, non come allora (2), col volto coperto per la vergogna.
FEDRO — Non potresti, o Socrate, dirmi cosa più gradita.
SOCRATE — Perchè tu, o buon Fedro, comprendi bene come siano stati impudenti (C) i due discorsi, il mio e quello del libriccino.
Se infatti ci udisse per avventura qualcuno di nobile sentire e di indole mite, che ami persona simile a sè o l'abbia amata prima, allorchè diciamo che gli amanti per piccole cose fanno sorgere grandi inimicizie, che sono invidiosi e dannosi per le persone amate, come non devi credere che egli riterrà di avere udito persone allevate tra marinai (1), che non abbiano mai visto un nobile amore, e che sarà ben lontano dall’accordarsi con noi nel (D) muover biasimo ad Eros?
Fedro — Per Giove, o Socrate, pare debba esser così.SOCRATE — Sia dunque perchè ho vergogna di un uomo cosiffatto (1), sia anche perchè ho paura di Eros, desidero con un discorso blando lavare il mio orecchio contaminato;
e consiglio anche a Lisia di scrivere al più presto, come sia necessario compiacere piuttosto chi ama che chi non ama.FEDRO — Credi pure che ciò sarà fatto;
quando tu avrai dette le lodi dell’amatore, io costringerò Lisia a scrivere un altro discorso (E) sul medesimo argomento.
SOCRATE — Lo credo bene, finchè sei quel che sei.FEDRO — Parla dunque di buon animo.
Socrate — Ma dov’è il giovinetto a cui parlavo?
bisogna che ascolti anche questo discorso, perchè non si affretti, non udendolo, a compiacere chi non lo ama.FEDRO — È sempre presso di te, a ogni tuo cenno.
SOCRATE — Pensa dunque, mio bel giovinetto, che il primo discorso (244) sia stato di Fedro, figlio di Pitocle, Mirrinusio (1), e quello che son per pronunziare, di Sfesicoro, figlio di Eufemo, Imerese (2).
E comincio così:
non è vero che, dove vi sia un amante, si debba piuttosto compiacere chi non ama (3), perchè l’uno sarebbe in preda a manía, l’altro sarebbe savio.
Se infatti la manía fosse senz’altro un male, allora ciò sarebbe ben detto;
invece i maggiori beni noi li abbiamo dalla manía, che ci vien data senza dubbio come un dono degli dei.
La profetessa di Delfo (B) e le sacerdotesse di Dodona (1) solo in preda alla mania recarono molti e grandi beneficî alla Grecia, sia ai privati che alle comunità;
nelle condizioni normali, pochi o nessuno.
E se citassimo la Sibilla, e tutti quegli altri i quali, per mezzo della divina arte mantica, predicendo molte cose a molti, guardarono dirittamente nel futuro, diremmo cose a tutti note e ci dilungheremmo senza scopo.
Questo però conviene attestare, che quelli fra gli antichi i quali posero i nomi, non reputarono cosa turpe la manía, nè vergognosa;
(C) altrimenti non, avrebbero, derivando la parola da questo nome (1), chiamato manica la bellissima arte per mezzo della quale si scerne il futuro;
la ritennero invece una cosa bella, quando viene per divina largizione, e perciò chiamarono quest’arte così (2):
i moderni, ottusi al senso del bello (3), vi hanno gettato in mezzo una t, e hanno detto mantica (4).
La ricerca invece del futuro che i savi fanno per mezzo degli uccelli e di altri segni (5), quasi questi fornissero con l’aiuto del ragionamento intelligenza e cognizione all’opinare umano (6), chiamarono oionistica (7), (D) alla quale parola i nostri giovani (1) aggiungono la solennità dell’o lungo (2).
Sicchè, quanto più perfetta (3) e onorata è la mantica dell’oionistica, il nome del nome e la cosa della cosa, tanto più bella, attestano gli antichi (4), è la manía della saggezza, quella proveniente dalla divinità, questa propria degli uomini.
Ed è anche avvenuto che, quando infermità e travagli grandissimi afflissero interi popoli in pena di antiche colpe (5), se in qualcuno che ne fosse degno prese stanza la manía, questa, profetando a chi doveva, trovò la via dello scampo, (E) invitando a far sacrificî (1) e suppliche agli dei:
conseguita così la purificazione e l'iniziazione (2), rese la salvezza per il presente e per l’avvenire a colui che di lei era invasato (3).
(245) Una terza specie di ispirazione e di manía (1) viene dalle Muse:
essa prende le anime tenere ed ingenue, le sveglia, e ispira loro canti e poesie di ogni sorta, sì che adornando le gesta innumerevoli degli antichi (2), educa i posteri.
Chi va a picchiare alle porte della poesia senza l'ispirazione delle Muse, credendo di poter diventare buon poeta col solo sussidio dell’arte, riuscirà un poeta imperfetto, e la sua poesia, che sarà pure di uomo saggio, sarà oscurata da quella degli ispirati e maniaci.
Così grandi beneficî, e più (B) altri ancora, posso io enumerare della manía, allorchè ci viene dagli dei;
cosicchè essa è ben lungi dal farci paura.
Non ci sgomenti dunque un discorso che tenti di persuaderci, incutendoci terrore, come convenga preferir per amico un savio (1), anzichè uno in preda ad eccitamento:
riporti pure la vittoria un discorso cosiffatto, ma prima dimostri, oltre quell’altro che pretendeva dimostrare, che non a fine di utilità (2) l'arnore è fatto nascere dagli dei nell’animo di chi ama e di chi è amato.
Noi invece vogliamo dimostrare il contrario, che sia cioè ventura grandissima per noi il fatto che gli dei ci largiscono una tale mania.
(C) Certo a tale dimostrazione non presteranno fede gli ingegni sopraffini (1), ma i savi (2) sì.
Conviene però innanzi tutto, considerandone la natura e le opere, conoscere il vero intorno all’anima divina e umana;
e questo è il principio della dimostrazione.
Ogni anima è immortale (3).
Ciò infatti che sempre si muove è immortale:
ogni altra cosa che muova o sia mossa, poichè ammette la possibilità che il movimento cessi, ammette la possibilità che cessi la vita;
solo ciò che si muove per forza propria, come quello che non è mai per abbandonare se stesso, non cessa mai di essere in movimento, ma esso stesso è sorgente ed origine di movimento per tutte le altre cose che (D) si muovono.
D’altra parte il principio non è generato:
dal principio è necessario che tragga origine ogni cosa che si generi, ma il principio medésimo non può trarre origine da cosa alcuna;
se il principio dovesse nascere da qualche cosa, non potrebbe nascere da un principio (1).
E se è senza origine, è anche necessario che sia senza fine (2).
Se, infatti il principio finisse, nè esso potrebbe più generarsi da altro, nè le altre cose da esso, se è vero che ogni cosa deve generarsi da un principio.
Così è principio di movimento ciò che muove se stesso.
Questo (3) non può nè perire nè nascere;
altrimenti, tutto il cielo e tutte (E) le cose che si generano (1), cadendo in un sol momento, si fermerebbero nel loro moto, e non vi sarebbe donde potessero un’altra volta derivare il movimento e la vita.
Essendo Così apparso immortale ciò che si muove da sè, se alcuno dicesse tale essere l’essenza dell’anima (2), non avrebbe da vergognarsi.
Ogni corpo infatti che abbia dal di fuori l’origine del suo muoversi è inanimato;
ogni corpo invece che tale origine tragga di dentro a se stesso, animato, poichè questa è la natura dell’anima.
E se la cosa sta realmente così, che cioè non sia altro che l’anima ciò che si (246) muove da sè, bisogna necessariamente ammettere che l’anima non è nata, ed è immortale.
Ma dell’immortalità dell’anima basta quel che è detto:
quanto alla sua naturai (1) bisogna confessare questo, che per dire quale essa è, occorrerebbe un’esposizione assolutamente divina e lunga (2);
per dire invece a quale cosa somigli, basta una esposizione umana, e più breve.
Serviamoci di questa.
Somigli dunque essa a una biga alata ed a un auriga, insieme costituenti una sola e medesima forza (3).
I cavalli e gli aurighi degli dei sono essi stessi tutti buoni (4), e son figli di parenti buoni;
quelli degli altri (5), (B) hanno in sè elementi estranei (1).
E innanzi tutto, la parte che in noi signoreggia fa bensì da auriga sui due cavalli, ma di questi uno è per se stesso bello e buono, e nato di parenti di uguale natura, l’altro è cattivo, e di parenti cattivi:
è dunque necessariamente malagevole e difficile il guidare noi altri.
E qui bisogna dire per qual ragione un animale vien chiamato mortale, un altro immortale.
Ogni anima si piglia cura di tutto ciò che è inanimato (2), e vola per tutto il cielo ora sotto un aspetto, ora sotto un altro.
Finchè essa è perfetta (C) e alata, vola nell’alto e governa tutto il mondo;
ma allorchè perde le penne, si porta qua e là con volo incerto, finchè non si appigli a qualcosa di solido, in cui pone dimora prendendo corpo terreno;
e poichè questo sembra si muova da sè, quando invece è mosso dalla potenza di quella, vien chiamato nel suo insieme animale, e l’anima e il corpo congiunti insieme hanno il nome di essere mortale (1).
Quanto all’animale immortale, tale espressione non procede da un ragionamento metodico e preciso;
ma noi ci immaginiamo la divinità, dal momento che non l’abbiamo mai vista e non riusciamo a formarcene un’idea esatta, come un animale immortale, (D) avente anima e corpo eternamente uniti.
Ma questo sia come dio vuole;
ora vediamo perchè mai dall’anima cadono via le penne.
E la ragione forse è questa.
L’ala ha in sè connaturata la virtù di trascinare i corpi gravi su in alto, dove abita la schiatta degli dei, sì che essa a preferenza di ogni altra cosa corporea partecipa della natura divina.
Ma divina è la bellezza, la sapienza, la bontà, e (E) ogni altra perfezione;
di siffatte cose dunque si nutrono e crescono le ali dell’anima, le quali invece si logorano e periscono per il turpe, per il male, e per ogni altra cosa di simil genere.
Ora il gran duce che è nel cielo, Giove (1), spingendo un carro alato, muove innanzi a tutti gli altri, ordinando ogni cosa e ad ogni cosa provvedendo;
lo segue un esercito di dei e di demoni, ordinato in (247) undici schiere, poichè Estia (1) rimane sola nella casa degli dei;
gli altri degli dei principi, i quali sono ordinati nel numero di dodici, guidano ognuno la propria schiera nell’ordine che fu loro assegnato.
Molti dunque e divini spettacoli si ammirano nell’interno del cielo (2), molte meravigliose evoluzioni vi compie la schiatta degli dei beati, ognuno nel suo particolare ufficio:
lì segue chi sempre vuole e può, chè l’invidia non ha stanza nel beato coro (3).
Quando poi vanno ai loro conviti (4), ascendono (B) per vie inaccesse fin sotto al sommo della volta celeste (1);
ma i carri degli dei, sempre in equilibrio e facili a guidare, trascorrono leggieri, gli altri invece avanzano a stento, poichè il cavallo che ha in sè natura cattiva diventa grave e precipita sulla terra, se l’auriga non seppe allevarlo bene.
E quella è per le anime la prova più faticosa e terribile.
Quelle infatti tra esse che son dette immortali (2), allorchè giungono al sommo della volta, trascorrono fuori e si fermano sul (C) dosso, del cielo, e così ferme lo stesso girare del cielo le porta, sì che vedono ciò che è fuori di esso.
Il luogo ultraceleste nè finora l’ha mai cantato alcuno dei poeti di quaggiù, nè mai lo canterà degnamente;
ma esso è cosiffatto, poichè bisogna pur avere il coraggio di dire il vero, sia in ogni circostanza, sia specialmente allorchè si parla del vero.
Abita lassù l’essenza reale, che non ha nè colore nè figura, nè è percepibile col tatto, ma che può solo esser contemplata dall’ intelligenza (1), che governa l’anima:
intorno ad essai (2) è (D) la conoscenza (1) vera.
Or poichè la mente degli dei si nutre di intellezioni e cognizioni purissime, e così anche quella di ogni anima che sia per conseguire il destino che le conviene, allorchè essa, dopo un certo tempo, contempla l’essenza (2), l’ama, e nel contemplare il vero si alimenta e gode, finchè il giro del cielo non l’abbia riportata al me desimo punto (3).
In questo girare essa (4) vede la giustizia in sè (5), vede la saggezza (6), vede là scienza (7), non quella mutevole, che è di una maniera o di un’altra in quelli che noi (E) chiamiamo esseri quaggiù, ma quella che è in ciò che è realmente l’essere (1).
E dopo avere ugualmente contemplato gli altri essere reali, fattosene nutrimento, scende di nuovo internamente alla volta celeste (2), e torna a casa (3), dove giunta, l’auriga ferma i cavalli alla mangiatoia, e dà loro per cibo ambrosia e a bere del néttare.
Tale è la vita degli dei:
delle altre anime, (248) se alcuna con maggiore studio seguì la divinità e se le rese simile, il suo auriga leva il capo nel luogo ultraceleste, ed essa vien portata in giro dal girare del cielo, quantunque in preda a grande timore a cagione dei cavalli, e vedendo a mala pena gli esseri (1).
Qualche altra anima ora si leva ed ora cala (2), e per l'indocilità dei cavalli alcune cose vede, altre no (3).
Seguono le altre, che desiderano tutte di salire, ma impotenti come sono, non riescono a toccare la volta;
e si trascinano negli spazî inferiori, urtandosi e incalzandosi (B) per essere ognuna la prima.
Nasce così un tumulto, una gara, una fatica estrema, in cui molte, per incapacità degli aurighi, vengono storpiate, molte han rotte molte penne, tutte, dopo grande travaglio, senza aver potuto contemplare l’essere, se ne partono, e partite, non possono prendere per cibo altro che l’opinione (1).
La ragione poi perchè si ha tanto desiderio di vedere dov'è mai il campo della verità è questa, che in quel prato c’è il pascolo conveniente per la parte più nobile dell’anima, e la natura (C) delle ali, per cui l’anima si fa leggiera, da esso trae alimento.
E vi è questa legge di Adrastía (1), che quell’anima la quale, seguendo una divinità, abbia visto alcuno dei veri, rimanga incolume fino all’altro giro (2), ese potesse far ciò sempre, fosse senza danno per sempre (3);
allorchè invece, incapace di seguire la divinità, non vede nulla, e riempita per caso di dimenticanza ed impurità diventa grave, perde le penne, e cade giù a terra, allora è legge che essa non (D) vada a piantarsi in alcuna natura da bestia (1) nella prima generazione, ma quella che più vide (2) darà vita ad un uomo che sarà filosofo, o amante del bello, o musico, o seguace di amore (3);
la seconda in visione, ad un re giusto, o ad un guerriero, o ad un comandante;
la terza, ad un uomo di governo, o ad un buon amministratore, o ad un finanziere;
la quarta, ad un ginnasta amante della fatica, o a chi si prenderà come che sia cura del corpo;
la quinta sarà propria di un indovino o di un iniziatore a misteri;
la sesta (E) converrà al poeta, o a qualsiasi altro dì quelli che imitano;
la settima, all’operaio o al contadino;
l’ottava, al sofista o al demagogo;
la nona, al tiranno.
Fra tutti costoro, chi sia vissuto secondo giustizia, consegue un destino migliore, chi ingiustamente, un destino peggiore (1).
Poichè nessuna anima può tornare là donde viene (2), se non dopo diecimila anni, nè le ali rimpennano prima di sì gran tempo, (249) tranne per chi abbia filosofato con sincerità, o abbia amato, oltre la sapienza, anche i giovani (1).
Siffatte anime (2), se avranno scelto tre volte di seguito la medesima maniera di vita, riprese le penne nel terzo giro millenario, al tremillesimo anno volano via.
Le altre, come abbiano compiuta la loro prima vita, vengono giudicate, e dopo tale giudizio, alcune vanno sotterra, in luoghi di pena, a pagare il fio delle loro colpe, altre, rese leggiere dalla sentenza, volano in un luogo o in un altro del cielo, dove vivono in maniera degna (B) della vita che menarono in figura di uomo (1).
Passati mille anni, le une e le altre (2), venuto il momento di prendere la seconda vita, scelgono ognuna ciò che le piace:
allora anime umane (3) vanno ad animare delle bestie, ed anime di bestie, che già erano state di uomini, di nuovo vanno ad animare uomini (4), poichè l’anima che non abbia mai visto il vero non perverrà mai alla forma di uomo.
È infatti proprio dell’uomo conoscere, come suol dirsi, per nozioni generali, le quali procedono da molteplici sensazioni, che vengono poi unite insieme (C) dal ragionamento (1).
Tale conoscenza è il ricordo di ciò che l’anima nostra già vide allorchè pro cedeva insieme con la divinità, spregiando ciò che noi ora diciamo che sia (2), sollevandosi verso ciò che è realmente.
Per il che ben è giusto che solo il pensiero del filosofo s’impenni (3), poichè egli è sempre con la mente, fin dove arrivi con le sue forze, con quegli obietti coi quali è solo dio (4).
L’uomo poi che si serve rettamente di cosiffatti ricordi, iniziato a perfette iniziazioni, diviene egli solo realmente perfetto;
e mentre si sottrae (D) alle umane preoccupazioni, intento com’è alle cose divine, viene ripreso dalla maggior parte della gente come un senza senno, poichè essi non s’avvedono che egli è ispirato dalla divinità.
A questo dunque mirava tutto ciò che siam venuti dicendo intorno alla quarta mania (1), per la quale, quando uno vede la bellezza di quaggiù, ricordandosi della bellezza vera, mette le penne, desiderando così di volare in alto:
ma le forze gli vengon meno;
tuttavia egli guarda sempre in alto a mo’ di uccello, non preoccupandosi affatto delle cose di quaggiù, e la gente lo tratta (E) da forsennato.
Questo dunque di tutti i deliri è il più bello, e nato dalle origini più belle, sia nei riguardi di chi ne è preso, che di chi vi ha parte (1);
e chi ama le persone belle perchè preso da manía siffatta, vien chiamato amatore.
Come infatti si è detto (2), ogni anima umana ha già visto gli esseri reali, altrimenti non sarebbe venuta nel corpo umano in cui abita;
(250) ma non tutte son capaci di rievocarli con la mente movendo dagli esseri di quaggiù, nè quelle che ebbero troppo breve tempo di vedere allorchè erano lassù (1), nè quelle altre che, qui cadute, ebbero la disavventura di trovarsi in cattiva compagnia, e per essersi messe sulla via dell’ingiustizia, dimenticarono le sante cose che già videro.
Ne rimangono dunque poche che conservino ricordanza sufficiente;
e queste, allorchè scorgono qualche cosa che somigli alle cose di lassù, restan colpite, non son più in sè, e ignorano quale sia realmente il sentimento che dentro di loro si agita, poichè esso è indistinto e confuso.
(B) Or di giustizia e di temperanza, e di quante altre cose hanno le anime in onore, non isplende raggio nelle somiglianze di quaggiù (1), sì che pochi, e a gran pena, per mezzo di organi ottusi, guardando le immagini di esse, contemplano il genere a cui somigliano.
La bellezza invece fulgida ci apparve allorquando, seguendo noi Giove e altri altri dei, nel beato coro godemmo una beata visione e contemplazione, mentre si compiva quella che è lecito dire la più beata delle iniziazioni, (C) cui noi celebravamo in istato di perfezione, liberi dai mali che ci attendevano in seguito, e iniziati alla suprema contemplazione di apparizioni perfette, pure, immutabili, beate, cui vedevamo nello splendore più puro, puri noi stessi e liberi di questo che portiamo in giro (1) e che chiamiamo corpo, a cui siamo legati a modo di ostriche.
E di questo dobbiamo esser grati alla memoria;
in grazia sua, presi dal desiderio di ciò che allora vedemmo, abbiamo potuto ora parlare a lungo di ciò (2).
La bellezza dunque, dicevamo, (D) risplende insieme con gli altri esseri lassù;
qui sulla terra, invece, noi cogliamo essa più distintamente che non gli altri esseri, sfavillante di luce, mediante il più acuto dei nostri sensi.
La vista infatti è il più acuto dei sensi del nostro corpo, tuttavia non basta a cogliere la saggezza, poichè questa accenderebbe troppo forte amore se di sè offrisse un’immagine chiara ai nostri occhi;
e come la saggezza, anche gli altri esseri che sono oggetto di amore (1);
solo la bellezza ebbe in sorte di essere la più visibile, e insieme la più amabile (2).
Or chi (E) non ha fresche nella memoria le beate visioni di lassù, o chi le ha dimenticate del tutto (1), non si riporta prontamente all’essenza della bellezza allorchè vede quaggiù qualche immagine di essa;
perciò non la venera quando la vede, dandosi invece al pia cere, non intende che a giacere insieme e a procreare figli alla maniera delle bestie, e mentre cerca di unirsi con la violenza, (251) non teme nè si vergogna di seguire il piacere facendo onta alla natura.
Chi per contrario fu da poco iniziato (1), e vide molte cose (2), allorchè scorge un viso divino, o altra sembianza corporea che renda chiara immagine della bellezza vera, dapprima rabbrividisce, ed è come invaso dal sacro spavento che già provò in cielo;
poi fissa in esso lo sguardo, e lo venera come un dio, e se non temesse di esser ritenuto un gran matto, gli offrirebbe sacrifici come a una statua o a una divinità.
E continuando egli nel guardare, il brivido si cambia in sudore e (B) in un calore insolito:
come riceve l’effluvio della bellezza per gli occhi, si riscalda e gli si irrorano le ali;
tal calore scioglie la durezza che già impediva ai germi delle penne di germogliare, e diffondendosi l’alimento, i primi germogli delle penne si gonfiano e cominciano a crescere fin dalle radici, e l’anima si sente rinascere tutta quanta, poichè già era tutta pennuta (1).
In tali condizioni essa tutta ribolle e (C) smania, e come i bambini, quando son per mettere i denti, sentono prurito e molestia alle gengive, così l'anima che è per mettere le ali, ferve tutta quanta, e tumultua, e si agita.
Allorchè dunque, al vedere la bellezza di un giovinetto, riceve dentro di sè l’onda che da quella emana, onda che vien chiamata desiderio (1), si irrora e riscalda, non sente (D) più il dolore, ed è piena di gioia;
quando invece ne è lontana ed è arida, le boccucce per cui escon le penne si disseccano e chiudono, e impediscon loro di germogliare.
Il germoglio intanto, rimanendo chiuso insieme col desiderio, battendo come fa il polso, tenta ogni uscita, sicchè punta tutta da ogni parte, Lamina infuria e si duole;
ma basta il solo ricordo del bel viso per far ricomparire la gioia.
Questi due sentimenti (1), uniti stranamente (2) insieme, (E) la rendono inquieta, incerta, furiosa:
in tale stato essa non può di notte dormire, nè di giorno aver posa, e corre bramosamente là dove crede poter vedere il bel volto;
allorchè lo vede, e riceve dentro di sè il desiderio, le già chiuse boccucce si riaprono, respira liberamente, cessano le punture e il dolore, e prova un piacere (252) dolcissimo.
Non dunque di sua volontà potrebbe essa allontanarsene, nè può stimare alcun altro dappiù della persona bella;
ma dimentica madre, fratelli, gli amici tutti, non si cura affatto se le sostanze si dissipano per la sua trascuratezza, disprezza ogni abitudine e convenienza, di cui prima pur faceva gran conto, ed è pronta perfino ad essere schiava, pur di restare, finchè ve la lascino, vicinissimo all’oggetto del suo desiderio:
poichè l’anima, oltre al venerare la persona che è dotata di bellezza, trova in lei il solo medico dei suoi grandissimi travagli.
Questo (B) stato d’animo, o bel giovinetto, di cui io parlo, gli uomini chiamano Amore;
se poi udissi come lo chiamano gli dei, forse rideresti per l’inesperienza dell’età (1).
Citano dunque, credo alcuni Omeridi (2), due versi sull’Amore, di quelli che tengon nascosti ai profani (3), il secondo dei quali è proprio ingiurioso, e manca di misura (4).
I versi suonano così:
I mortali dicono di Eros che sia alato, (C) gli immortali lo chiamano senz’altro Pteros (1), perchè egli è nella necessità di volare (2).
A questi versi si può credere e non credere;
tuttavia è questa la causa (3), e questo lo stato d’animo degli amanti.
Adunque, quando da Eros vien preso qualcuno di coloro che seguivano Giove (4), può egli con maggiore fermezza sopportare il peso del dio che prende nome dalle ali;
quando invece vengon presi i seguaci di Ares (5), quelli che con lui si aggiravano nel cielo, se entra loro in testa che la persona amata faccia loro del torto, diventano sanguinari, e son pronti a immolare se stessi e (D) l’oggetto del loro amore.
Così avviene degli altri:
ognuno vive la sua prima vita a seconda della divinità del cui coro già faceva parte, quella venerando, e a quella conformandosi secondo le sue forze, finchè si conserva incorrotto;
e alla stessa maniera si comporta con le persone che ama e con gli altri.
Ognuno dunque sceglie fra le persone belle il suo amore secondo la propria indole, e come se quello fosse il suo dio, se ne fa una statua, e se l’adorna, disposto a venerarla e a farle sacrifici.
Così i (E) seguaci di Giove vogliono che la persona che essi amano abbia l’anima che si conformi con la natura di Giove (1), e guardano se abbia attitudine naturale a essere filosofo o comandante;
e quando l’hanno trovata e se ne sono innamorati, fanno ogni sforzo perchè riesca tale.
E se prima d’allora essi non si volsero mai ad un’occupazione siffatta (2), si volgono ora, traendo ammaestramenti donde che sia, e pieni di ardore essi stessi;
e come seguendone nell’animo loro le vestigia, finiscono col trovarvi, per la forza della memoria, la natura del proprio dio (3), (253) perchè son costretti a guardare con- tinuamente a lui:
traggono allora da esso ispirazione, e da esso prendono costumi e abitudini, per quanto è possibile ad un uomo partecipare della divinità.
Di tale beneficio (1) ritenendo essi cagione la persona amata, l'amano ancor più;
e se sono ispirati da Giove, riversando, come fanno le baccanti, la loro ispirazione nell’anima di essa, la rendono per quanto è possibile similissima alla propria divinità.
Coloro poi (B) che seguivano Era (1) vanno in cerca di una natura regale, e quando l’hanno trovata, si comportano con lei alla medesima maniera (2).
Così quelli che seguivano Apollo o qualsivoglia di quelle divinità (3):
poichè essi procedono secondo il proprio dio, vogliono che il giovinetto che amano sia anch’egli disposto allo stesso modo;
e quando Io trovano, imitando essi medesimi il dio, e cercando di persuadere l’amor loro a fare altrettanto, lo riducono, ognuno secondo le sue forze, a somigliargli nella vita e nell’aspetto.
Non dunque invidiosi, nè ignobilmente malvagi sono gli amanti verso le persone amate (4), se si sforzano di ridurle (C) alla maggiore somiglianza possibile con se stessi e col dio che onorano.
A questa maniera il desiderio dei veraci amatori è anche iniziazione bella e divina, se essi conseguono il loro intento e la persona amata vien presa;
ed essa vien presa così (1).
Sul principio di questo discorso abbiamo detto ogni anima risultare di tre parti, due cavalli e un auriga (2):
questo (D) teniamo presente anche ora.
Dei due cavalli abbiamo detto l’uno essere buono, l’altro no (1);
ma non abbiamo detto quale sia la bontà dell’uno e la malvagità dell’altro:
bisogna dirlo ora.
Quello dei due che ha più bello il portamento, ha figura slanciata e membra bene armonizzate, alta la cervice, narici ricurve, color bianco, occhi neri, ama l’onore, la temperanza, il pudore, è amico della vera opinione, non ha bisogno di sferza, e si lascia guidare docilmente dalla ragione.
L’altro, il cattivo, è brutto, (E) mal conformato, di dura cervice, collo tozzo, narici schiacciate (1), color nero, occhi azzurrastri e sanguigni, è amico della violenza e della vanità, ha irsute le orecchie, è sordo, e appena cede alla sferza coi pungigli.
Come dunque l’auriga, allorchè vede il volto amabile e si sente infiammata tutta l’anima, vien punto dagli stimoli dell’amore, (254) quello dei cavalli che è obbediente, allora come sempre è riguardoso, e si trattiene dal balzare furiosamente addosso alla persona amata;
l’altro invece non si lascia contenere nè dalla sferza dell’auriga nè dalle percosse, ma s’impenna e si trascina a forza, dando ogni sorta di travaglio al compagno di giogo e all’auriga medesimo, cui costringe ad andare alla persona diletta per parlarle di piaceri sessuali.
I due dapprima riluttano pieni di sdegno, perchè trascinati a cose turpi e (B) illecite;
ma alla fine, sopraffatti dalla malvagità, si lasciano trascinare, cedono alla violenza, e promettono di fare ciò a cui sono costretti.
E già son presso, e vedono lo sguardo fiammeggiante della diletta persona.
Una tal vista trasporta la memoria dell’auriga all’idea della bellezza (1), cui di nuovo egli vede insieme con la temperanza, incedente su un trono immacolato.
Ciò lo spaventa, e nell’ardore della venerazione cade rovescio, tirando seco le redini (C) con tale violenza, che entrambi i cavalli si rizzano sulle cosce, il docile, perchè non rilutta, l’impetuoso, contro ogni sua voglia.
Dando così indietro, l’uno dalla vergogna e dallo stupore bagna di sudore tutta l’anima, l’altro, come è finito il dolore della briglia e della caduta, appena ripreso fiato, pieno di ira dice contumelie e villanie all’auriga e al compagno di giogo, poichè per viltà di animo abbandonarono (D) il loro posto e vennero meno alla promessa, e volendo contro la loro volontà costringerli un’altra volta ad avvicinarsi, a gran pena si lascia persuadere dalle loro preghiere a differire ancora.
Al tempo stabilito essi fingono di dimenticare;
ma l’altro ricorda loro la promessa, e li sforza, e nitrisce, e li trascina, e li costringe ancora ad avvicinarsi alla persona cara per susurrarle i medesimi discorsi (1).
E quando sono da presso, curvandosi esso ancor più (2) e tendendo la coda, morde il freno, e tira senza alcun segno di vergogna.
Ma l'auriga, (E) colpito ancor più fortemente dalla medesima impressione di prima, cadendo di botto rovescio come se avesse incontrato un ostacolo (1), tirando ancor più (2) le redini del cavallo malvagio, gli insanguina i denti e la maledica lingua e le mascelle, e buttandolo a terra sulle gambe e sulle cosce (3), gli dà dolore (4).
Dopo aver sofferto ciò per molte volte, il cavallo malvagio smette di essere impetuoso;
umiliato segue il provvido auriga, e allorchè vede il bel volto, quasi muore dallo spavento.
Solo allora l'anima dell’amante può seguire pudicamente e timidamente colui che ama (255).
Costui d’altra parte, onorato con ogni sorta di onori quasi fosse un dio, e non da un amante finto, ma da uno che l’ama davvero, essendo anch’egli per propria natura benevolmente incline verso chi l’onora (1), anche se prima, ripreso da famigliari o da chicchessia come fosse cosa turpe avvicinarsi ad un amante, l’abbia tenuto lontano, dopo un certo tempo l’età e il bisogno lo inducono ad accoglierlo (B) nella sua dimestichezza.
Non è stato infatti predestinato che un malvagio possa amare un malvagio, nè che un galantuomo possa non amare un galantuomo.
Dopo averlo accolto, e aver fatto buon viso ai suoi discorsi e alla sua conversazione, l’avvicinamento gliene fa conoscere meglio la bontà;
ne resta colpito, e si accorge che tutti gli altri amici e famigliari non hanno per lui alcuna affezione in confronto dell’amante ispirato.
Trascorso un certo tempo in tali relazioni vicendevoli, se egli gli si trova vicino e lo tocca, nei ginnasi o in (C) altri luoghi di convegno, allora l’onda di quel rivo che Giove innamorato di Ganimede (1) chiamò desiderio (2), scorrendo copiosamente verso l’amante, in parte entra in lui, in parto, dopo che egli ne è pieno, scorre fuori;
e come il vento o l’eco, che rimbalzando dai corpi piani e solidi ritorna là donde si mosse, così il rivo della bellezza, tornando indietro verso la persona bella, per la via degli occhi, per la quale può penetrare fino all’anima, riempie le boccucce delle penne, (D) le irrora, sveglia ed eccita i germogli, riempiendo a sua volta di amore l’anima dell’amato.
E costui ama;
ma non sa chi ami (1), non sa nemmeno che sentimento sia il suo, nè sa esprimerlo:
come chi ha preso il mal d’occhi guardando un altro non sa dirne la ragione, così egli non sa dir la ragione del sentimento che prova (2), nè si accorge di mirare se stesso nell’amante come in uno specchio (3).
Quand’egli è presente, hanno tregua i suoi tormenti, così come hanno tregua in lui;
quando invece è lungi, come lui desidera insieme ed è desiderato, e prova un sentimento che è come un riflessso di quello che (E) l’amante ha per lui (1), sentimento che chiama e ritiene non sia amore, ma amicìzia.
Brama quasi come lui, ma un po’ più debolmente, di vederlo, toccarlo, fargli carezze, giacere insieme;
ed ecco, com’è naturale, quel che tosto avviene.
Mentre gli sta allato, il cavallo intemperante dell’amante bisbiglia all’auriga che sarebbe tempo di dargli un po’ di piacere in compenso dei molti travagli.
(256) Il cavallo dell’amato, il cattivo, non parla, ma gonfio e inquieto, abbraccia l’amante, e lo bacia, e gli fa gran festa;
e quando stanno così insieme, egli è in tale stato che non rifiuterebbe per parte sua di far cosa gradita all’amante, se egli volesse conseguire il suo fine.
Ma a ciò si oppone il compagno di giogo insieme con l’auriga, per vergogna, e perchè così vuole la ragione.
Adunque, se vince la parte migliore dell’anima (1), che conduce a una vita ordinata e alla filosofia, fanno (B) quaggiù vita beata e concorde, come quelli che moderano se stessi e sono costumati, e son riusciti a soggiogare quella parte dell'anima in cui c’è la malvagità, e a rendere libera quella in cui è la virtù.
Quando poi muoiono, messe le ali e divenuti leggieri, vincono uno dei tre certami veramente olimpici (1), di cui maggior bene non può offrire all’uomo nè la saggezza umana, nè l'ispirazione divina.
Se invece vivono vita alquanto rozza e aliena dalla filosofia, (C) amanti tuttavia della lode, tosto i cavalli intemperanti, sopraffacendo le anime, o ebbre (1), o come che sia malcuranti e non convenientemente guardinghe, le inducono a preferire i godimenti che son ritenuti tali dalla maggior parte.
Ma raro è il diletto (2), poichè non tutta l'anima dà a ciò il suo assentimento.
Anche questi due adunque, benchè meno di quegli altri (3), vivono fra loro da buoni amici, e quando regna tra loro l’amore, e quando (D) esso è finito (1);
poichè ritengono di essersi dati vicendevolmente tali pegni di fede, che non è lecito rompere col venire in inimicizia.
Alla fine, con le ali appena rinascenti, escono dal corpo (2) in tali condizioni, che non riportano piccolo premio dall’amorosa passione;
poichè è legge che non vadano nelle tenebre errabondi sotto terra se abbiano cominciato a fare lor viaggio nelle regioni del cielo (3), ma che vivano insieme felici vagando nelle regioni della luce, (E) e che insieme mettano le ali, quando è tempo, in grazia dell’amore che li unì.
Questi così grandi e così divini doni, o giovinetto, ti procaccerà l’amicizia di un amatore.
La dimestichezza invece con uno che non ama, congiunta con la temperanza mortale (1), poichè non offre che mortali e miseri beni, e ingenera nell’ànima amata sentimenti ignobili, lodati pur come virtù dal volgo, finirà col farla errare per nove migliaia di anni (257) senza senno sulla terra (1) e sotto terra.
Questa palinodia, o caro Eros, la cui bellezza e bontà è in proporzione delle nostre forze, è a te dovuta come espiazione, avendo dovuto, fra l’altro, infiorarla di alcune parole poetiche a causa di Fedro.
Tu, accordandomi perdono per la prima orazione e grazia per questa, siimi benevolo e propizio, e non mi togliere nè diminuire nella tua ira l’arte di amare, di cui m’hai fatto dono (2);
anzi concedi che anche più che al presente io sia onorato dalle persone (B) belle.
E se prima a Fedro e a me è sfuggita qualche parola sconveniente a tuo riguardo, in colpane Lisia, autore del discorso, distoglilo da discorsi cosiffatti, e volgilo alla filosofia, come vi è volto il fratello Polemarco (1), affinchè anche questo suo amico (2) non sia più come ora esitante, ma dandosi in braccio alla filosofia viva semplicemente con Eros.FEDRO — Prego anch’ io con te, o Socrate, che ciò avvenga, se ciò è il meglio.
(C) Quanto al discorso, lo ammiro da un pezzo, tanto esso è più bello dell’altro, e temo che Lisia mi sembri troppo umile, se vorrà contrapporgli qualcosa (1).
Ma non è molto, o divino, uno dei capi della città gli rinfacciò appunto questo scrivere discorsi (2), sì che può darsi che da ora in poi, per amor proprio, se ne astenga.
SOCRATE — È un’opinione che fa ridere codesta tua (3), o giovine, e t’inganni grossolanamente (D) sul conto dell’amico, se credi che egli sia così pusillanime.
Ma forse tu pensi che chi gli faceva questo rimprovero abbia realmente sentito nell’animo ciò che diceva.
FEDRO — Così pareva, o Socrate;
sai però anche tu che i più potenti e i più rispettati nelle città sono peritosi a scrivere discorsi e a lasciare qualche loro scrittura, perchè temono il giudizio della posterità, che non vengano chiamati sofisti (1).SOCRATE — Tu hai dimenticato, o Fedro, che il dolce gomito prese nome dal gomito lungo che è lungo (E) il Nilo (1), e oltre il gomito hai anche dimenticato che i più ambiziosi degli uomini politici amano sommamente di scrivere discorsi e lasciare loro scritture, essi che, allorchè scrivono un discorso, sono così desiderosi di lodatori, da iscrivere come primi nel discorso medesimo quelli che da per tutto li debbano lodare.
FEDRO — Che è mai questo che dici?
Non comprendo.
SOCRATE — Non comprendi che (258) nel principio di ogni scrittura di un uomo politico primo figura il lodatore?
Socrate — Egli dice così (1);
parve al consiglio, o al popolo, o ad entrambi, e il tale propose, e qui lo scrittore nomina se stesso con molto rispetto e con grandi elogi;
poi dice ciò che ha da dire (2), facendo mostra ai lodatori della sua sapienza, talora anche in molto lunga scrittura.
Or ti par egli altro questo che un discorsa (B) scritto?
FEDRO — Non altro.
SOCRATE — E se esso incontra approvazione, il poeta va via dal teatro (1) tutto allegro;
se poi vien cancellato (2), e l’autore non consegue l’onore di scriverlo (3), perchè dichiarato indegno, ne ha gran pena egli e i suoi amici.
SOCRATE — Dunque è evidente che egli non disprezza tale occupazione, ma l’ammira.
SOCRATE — E quando un oratore o un re pervenga a tal punto che, raggiunta la potenza di un Licurgo (4), odi un Solone (5), odi un (C) Dario (1), diventi nella città addirittura sovrumano nello scrivere discorsi, non riterrà egli di essere ancor vivente uguale a un dio, e non penseranno lo stesso i posteri, a vedere le sue scritture?
(2).FEDRO — Sicuro.SOCRATE — Puoi dunque credere che uno di costoro, chiunque sia e comunque avversario di Lisia, possa rinfacciargli che scriva?
FEDRO — Non pare, da quello che tu dici;
se no, verrebbe a rinfacciare a se stesso la sua passione medesima.
SOCRATE — Questo dunque è chiaro ad ognuno, (D) che non è cosa turpe in se stessa Io scrivere discorsi.
FEDRO — Come potrebbe esser tale?
SOCRATE — Ma è cosa turpe, credo, il farli e lo scriverli non bene, cioè turpemente e malamente.
FEDRO — È evidente.
SOCRATE — Ma come si fa a giudicare di un discorso se sia scritto bene o no?
(1).
Credi, o Fedro, sia necessario interrogare intorno a ciò Lisia, o un altro qualsivoglia che abbia mai scritto o si accinga a scrivere scritture di carattere pubblico o privato, in metro come un poeta, o senza metro come un prosatore comune?
(2).FEDRO — Domandi se sia necessario?
(E) E per che cos’altro si potrebbe dir di vivere se non per piaceri cosiffatti?
non certo per quei piaceri per godere i quali ci è prima imposto di soffrire, come avviene di quasi tutti i piaceri del corpo, che giustamente vengon per questo chiamati servili (1).SOCRATE — E tempo ne abbiamo, mi pare;
come anche mi pare che nel gran caldo cantando sul nostro capo e ragionando fra loro, (259) le cicale ci stiano a guardare.
Se dunque vedessero anche noi come i più, in pieno mezzogiorno, non a ragionare, ma a sonnecchiare vinti dal loro canto, tenendo la mente in ozio, giustamente ci deriderebbero, e ci prenderebbero per ischiavi (1) venuti in questo loro rifugio a meriggiare come pecore presso la fonte.
Se invece ci vedono a ragionare, e si accorgono che noi non ci lasciamo vincere dal loro canto, ma navighiamo oltre come se esse fossero le Sirene (2), tosto ci darebbero, piene di ammirazione, (B) quel dono che hanno dagli dei per darlo agli uomini.
FEDRO — Qual è mai questo dono?
mi pare di non avere ciò udito da alcuno.
SOCRATE — Un amico delle Muse non dovrebbe ignorare siffatte cose.
È fama (1) che esse siano state uomini prima che fosser nate le Muse:
nate queste, e uditosi la prima volta il canto, alcuni di quegli antichi uomini furono vinti dal piacere fino al segno, che per cantare (C) non si davan pensiero del mangiare e del bere, e non si accorgevano che morivano.
Da essi venne fuori la stirpe delle cicale, che ebbero dalle Muse questo dono, di non avere affatto bisogno di alimento, e così senza cibo e senza bevanda cantare dal momento della nascita fino a che fossero morte:
quando poi muoiono, vanno dalle Muse, e fanno loro sapere chi sono fra gli uomini quelli che onorano ognuna di esse.
A Tersicore (1) dunque annunziando coloro che la onorano nelle danze, rendono costoro a lei più accetti;
ad (D) Erato annunziano coloro che la onorano nelle cose d’amore, e così di seguito alle altre, secondo la venerazione propria di ciascuna (1).
All’antichissima Calliope poi, e ad Urania (2) che le vien dopo (3), annunziano coloro che passan la vita fi losofando e onorando la loro musica (4), poichè esse specialmente fra le Muse, occupandosi del cielo e dei ragionamenti divini ed umani (5), mandano bellissima voce (6).
Per molte ragioni dunque bisogna dir qualche cosa, e non dovremo dormire in pieno mezzogiorno.
SOCRATE — Dunque si ha a considerare, ciò che abbiamo proposto poc’anzi, quando uno faccia e scriva bene un discorso, e quando no (1).
Fedro — È chiaro.
SOCRATE — Non è egli necessario che chi voglia parlar bene conosca la verità intorno all’argomento di cui si accinge a parlare?
FEDRO — Quanto a questo, caro Socrate, ho udito non esser necessario, (260) per uno che voglia essere oratore, apprendere ciò che è veramente giusto, ma ciò che par tale alla moltitudine, a coloro appunto che debbono giudicare, nè ciò che è realmente buono o bello, ma ciò che buono o bello sembra, poichè da tale apparenza nascerebbe la persuasione, non dalla verità (1).SOCRATE — Non è lecito, lo so, disprezzare senz’altro le parole dei savi (2);
ma bisogna guardare che cosa realmente esse vogliano dire:
e questo mi pare sia appunto il caso nostro (3).FEDRO — Parli rettamente.
Socrate — E quest’esame facciamolo così.SOCRATE — Ecco.
Se io cercassi di (B) persuaderti ad acquistare un cavallo per servirtene in battaglia (1), ed entrambi ignorassimo che cosa fosse un cavallo, ma io sapessi questo di te, che Fedro ritiene per cavallo quello tra gli animali domestici che ha più grandi le orecchie...FEDRO — Sarebbe una cosa proprio ridicola.
SOCRATE — Non ancora;
il ridicolo verrebbe quando mi sforzassi di persuaderti sul serio (2), facendo un discorso laudativo dell’asino, cui chiamerei cavallo, e dicendo esser cosa oltremodo conveniente avere questa bestia in casa e al campo, utile a guerreggiare, capace a (C) trasportare salmerie, e tante altre cose.
FEDRO — Questo sarebbe ridicolo oltre misura.
SOCRATE — E non è meglio far ridere, che esser pericoloso e nocivo?
(1).FEDRO — È naturale.
SOCRATE — Quando dunque un oratore, ignorando che cosa sia il bene, che cosa il male, guadagnatosi un popolo ignorante come lui, riesca a persuaderlo, non col fare le lodi di un asino (2) come fosse un cavallo, ma del male come fosse bene, e seguendo le opinioni della moltitudine (3), persuada questa a operare il male come fosse bene, quale frutto (D) credi tu che l’arte oratoria sia per cogliere da siffatta semenza?
FEDRO — Non certo buono.
SOCRATE — Ma, o ottimo, che si sia vituperata l’arte dei discorsi con maggiore asprezza che non convenisse?
poichè forse essa potrebbe così risponderci:
che sciocchezze, o galantuomini, son codeste che voi dite?
Io non costringo nessuno ad apprendere l’arte della parola quando non conosca il vero;
ma chi cerca il mio consiglio, dopo essersi impadronito di quello si accinge a conquistare anche me (1).
Oso però affermare questo, che senza di me, anche chi conoscesse l’essenza delle cose, non possederebbe l’arte di penetrare nella persuasione degli altri.
FEDRO — (E) E non avrebbe ragione, se dicesse così?
SOCRATE — Certo, purchè tutto inducesse a ritenere che essa sia un’arte.
Mi pare invece di udir delle voci affermare che essa mentisca, perchè non un’arte essa sarebbe, sibbene un’esercitazione senza regole (1).
Senza la verità (2), afferma il Lacone (3), non c’è vera arte del dire, nè vi sarà mai (4).
(261).FEDRO — Codeste voci, o Socrate, noi le dobbiamo udire;
menale dunque qui, interrogale, e vediamo che dicono e come rispondono.
SOCRATE — Orsù, nobili creature, venite qui, e persuadete Fedro, padre anche lui di bei figliuoli (1), che se non filosoferà convenientemente, non saprà nemmeno convenientemente parlare intorno a qualsiasi argomento.
Risponda Fedro.
Socrate — L’arte oratoria non è essa in sostanza l’arte di guidar l’anima per mezzo dei discorsi, non solamente nei tribunali e nelle altre pubbliche adunanze, ma anche nelle faccende private, siano esse piccole (B) che grandi;
e non è essa la più rispettabile di tutte le cose, quando è usata rettamente, sia che si occupi di cose gravi, che di cose di piccolo conto?
(1).
Non hai tu udito dir questo?
FEDRO — Non questo, per Giove;
ho invece udito che essa insegni come convenga parlare e scrivere pei giudizi, e come si faccian concioni:
non ho udito che riguardi altro.
SOCRATE — Ma hai tu udito intorno ai discorsi solo le regole che scrissero Nestore ed Ulisse (2), quando erano oziosi presso Troia, e non quelle di (C) Palamede?
(1).FEDRO — Per Gíove, non conosco nemmeno quelle di Nestore (2), a meno che non sia un Ne store Gorgia, e un Ulisse, Trasimaco o Teodoro (3).SOCRATE — Può darsi.
Ma lasciamo da parte costoro;
tu intanto di’:
nei tribunali gli avversari che fanno?
si contradicono essi fra loro, o che diremo noi che facciano?
FEDRO — Questo appunto.
SOCRATE — Intorno al giusto ed all’ingiusto?
Fedro — Sicuro.SOCRATE — E colui il quale faccia ciò con arte, farà sembrare la medesima cosa alle medesime persone ora giusta ed ora ingiusta, (D) secondo che gli piaccia?
Fedro — Perchè no?
SOCRATE — E nelle adunanze farà apparire le medesime cose al popolo ora buone e ora il contrario?
Fedro — Sì.Socrate — Dell’Eleatico Palamede (1) non sappiamo che parlasse con tale arte, che le medesime cose sembravano agli ascoltatori simili e dissimili, una e molte, ferme e mobili?
Fedro — Appunto.SOCRATE — Non dunque solo pei tribunali e per le adunanze di popolo esiste l’arte del contradire (2), ma, come (E) pare, per ogni sorta di discorsi una sola sarebbe l’arte, se arte vi è, per cui si diventa capaci di assomigliare, nell’ambito delle possibilità, ogni cosa a ogni cosa, e di mettere in luce le somiglianze che altri faccia o nasconda (1).FEDRO — Che è mai ciò che dici?
SOCRATE — Se ricerchiamo per quest’altra via, forse la cosa apparirà chiara.
L’inganno nasce più facilmente per cose che differiscano molto, o per cose che differiscano poco?
(262).
Fedro — Per cose che differiscano poco.
SOCRATE — Naturalmente;
perchè andando a piccoli passi, potresti passare da un contrario all’altro senza che altri se ne avveda, cosa che non accadrebbe se invece andassi a gran passi.
Fedro — Come no?
SOCRATE — Colui dunque che voglia ingannare un altro, senza lasciarsi ingannare, è necessario che veda diligentemente le somiglianze e le dissomiglianze delle cose.
SOCRATE — Ma può, chi ignori la verità di una cosa, riconoscere le somiglianze piccole o grandi che essa abbia (B) con le altre cose?
Fedro — È impossibile.
SOCRATE — Dunque, se alcuni hanno un’opinione falsa delle cose e s’ingannano, è evidente che opinione e inganno è penetrato in essi per via di alcune somiglianze.
Fedro — Proprio così.
Socrate — Ma è possibile che vi sia alcuno esperto a condurre con brevi passi per mezzo di somiglianze da una cosa qualsiasi a quella che ad essa è contraria, e capace di evitare che ciò tocchi a lui stesso, se ignora l’essenza medesima delle cose?
FEDRO — Giammai.SOCRATE — L’arte dunque di far discorsi, o (C) amico, di colui che non conosce il vero, ma va a caccia (1) di opinioni, apparirà evidentemente ridicola;
sarà un’arte che non è arte.
FEDRO — Dovrebb’essere così.
SOCRATE — Vuoi ora che nel discorso di Lisia che hai teco e nei discorsi nostri vediamo qualcuna delle cose che noi diciamo contrarie all’arte, e di quelle che diciamo conformi?
(2).FEDRO — Questo anzi è il mio maggior desiderio;
finora abbiamo parlato senza convenienti esempi.
SOCRATE — Una buona ventura, dunque, pare ci abbia fatto pronunziare due discorsi, che possono dimostrare come, (D) chi conosca il vero, possa, giocando con le parole, menare gli ascol tatori dove vuole.
E un tal beneficio, o Fedro, credo ci venga dagli dei del luogo (1), forse anche queste profetesse delle Muse (2) che ci cantano sul capo ci hanno fatto dono della loro ispirazione, poichè io non possiedo affatto un’arte del dire.
FEDRO — Sia pur così;
ma fa quel che dicevi (3).SOCRATE — Su, rileggi il principio del discorsa di Lisia.FEDRO — Conosci dunque il mio modo di pensare, (E) e hai udito come io ritenga utile per noi che ciò avvenga;
spero di non essere tanto sfortunato, da non conseguire il mio intento perchè non sono tuo innamorato.
Poichè gli innamorati, quando.
..SOCRATE — Basta.
Ora occorre dire dove costui sbaglia e si allontana dall’arte.
(263) No?
FEDRO — Sicuro.SOCRATE — Non è egli chiaro ad ognuno, che in alcune cose (1) si è tutti d’accordo, in altre, in disaccordo?
FEDRO — Mi par di comprendere ciò che vuoi dire;
tuttavia spiegati meglio.
SOCRATE — Quando si nomina il ferro o l’argento, non intendiamo tutti la medesima cosa?
SOCRATE — E quando poi si nomina il giusto o il bene?
non va col pensiero chi di qua, chi di là, non accordandoci nè cogli altri nè con noi stessi?
(2).FEDRO — Proprio questo.
(B).SOCRATE — Sicchè nelle prime cose noi ci accordiamo quanto al significato, nelle altre no.Fedro — È vero.SOCRATE — In quale dunque di queste due specie di parole noi ci inganniamo più facilmente, e in quale può di più l’arte oratoria?
FEDRO — Evidentemente in quella in cui erriamo.
SOCRATE — Sicchè, chi si accinga a seguire l’arte oratoria, bisogna in primo luogo che separi bene (1) queste due specie di parole, e apprenda alcuni caratteri distintivi dell’una e dell’altra, dì quella in cui necessariamente la moltitudine s’inganna, e di quella in cui non s’inganna.
FEDRO — Ben fortunato, o Socrate, (C) sarebbe chi sapesse far questo (1).SOCRATE — E poi, io credo, non gli deve essere nascosto, ma deve comprendere acutamente, a quale delle due specie appartiene la cosa di cui vuol parlare.
FEDRO — È naturale.
SOCRATE — Or l’amore diciamo sia fra le cose su cui si dubita, o no?
(2).FEDRO — Fra le cose su cui si dubita;
altrimenti come avresti potuto dire di esso quello che poco fa hai detto, che fosse cioè un male per l’amato e per l’amante, e poi che fosse il più grande (D) dei beni?
SOCRATE — Benone;
ma dimmi anche questo (io non me ne ricordo bene perchè ero invasato), ho data la definizione dell’amore quando ho cominciato il discorso?
FEDRO — Per Giove, e una definizione meravigliosa (1).SOCRATE — Oh! quanto più conformi all’arte tu dici siano state le Muse dell’Acheloo (2) e Pane (3) figliuolo di Erme (4), che Lisia figlio di Cefalo.
O io non dico nulla, o Lisia, al principio del suo discorso amatorio, ci ha costretti a farci di Eros il concetto che (E) egli voleva ci facessimo, e dopo, tutto coordinando a quel concetto, è andato innanzi sino alla fine.
Vuoi che leggiamo un’altra volta il principio?
FEDRO — Se così ti pare;
ma non c’è ciò che tu cerchi.
SOCRATE — Leggi, voglio udir proprio lui.FEDRO — Conosci dunque il mio modo di pensare, e hai udito come io ritenga utile per noi che ciò avvenga;
spero di non (264) essere tanto sfortunato, da non conseguire il mio intento, perchè non sono tuo innamorato.
Poichè gli innamorati, quando è sbollita la passione, si pentono di aver fatto del bene alla persona amata.
SOCRATE — Mi pare sia ben lontano dal fare ciò che noi cerchiamo (1), poichè comincia il discorso non dal principio, ma dalla fine, andando come chi nuota supino all’indietro.
Comincia infatti da quelle cose che l’innamorato direbbe alla persona amata quando già fosse finito l’amore.
Ti pare che dica qualcosa io, o diletto capo del mio Fedro?
(2).FEDRO — Proprio così, o (B) Socrate, comincia dalla fine.
SOCRATE — Che dire delle altre parti?
(1) non ti pare che le abbia buttate lì in gran disordine?
riusciamo forse a scorgere la ragion d’essere della loro collocazione?
(2).
A me è parso, ignorante come sono, che lo scrittore abbia dette le cose così come gli si presentavano in mente, con grande disinvoltura;
tu, per parte tua, ci vedi una necessità oratoria per cui egli abbia ordinate così le parti del discorso?
FEDRO — Sei troppo buono a ritenermi capace di vedere con tanto acume (C) nelle scritture di lui.SOCRATE — Ritengo però che converrai meco, esser necessario che ogni discorso sia organato come un essere vivente, in modo che abbia testa e piedi, nonchè corpo ed estremità, e tale, che le parti siano in armonia fra loro e col tutto.
FEDRO — Come no?
SOCRATE — Guarda ora se il discorso del tuo amico risponde o no a tale concetto, e troverai che non differisce dall’iscrizione che alcuni dicono sia stata scritta per (D) Mida di Frigia (1).
Fedro — Qual’è questa iscrizione, e che cosa ha mai di notevole?
SOCRATE — Eccola:
Son vergine di bronzo, e sto sul sepolcro di Mida (2).
Finchè l’acqua scorre e gli alti alberi verdeggiano, resterò su questa tomba lagrimata ad annunziare ai passanti che vi è sepolto Mida.
(E) Or tu comprendi, come comprendo io, che qui è indifferente che cosa si debba dir prima, che cosa dopo (1).FEDRO — Tu ti prendi giuoco del nostro (2) discorso, o Socrate.SOCRATE — No;
anzi, perchè tu non vada in collera, lasciamolo addirittura da parte, benchè mi sembri possa fornire molti esempi atti a provare, che ben poco profitto trarrebbe chi lo pigliasse a modello (3).
Ma passiamo agli altri due discorsi, nei quali, come mi pare, c’è (265) per gli studiosi dell’arte del dire qualcosa da esaminare.
FEDRO — Di quale cosa intendi parlare?
SOCRATE — Essi erano l’uno il contrario dell’altro;
l’uno diceva esser necessario compiacere chi ama, l’altro chi non ama.FEDRO — E l’hanno dimostrato egregiamente.
SOCRATE — Credevo che dicessi il vero, cioè pazzamente;
questo appunto mi aspettavo.
Infatti dicevamo che l’amore è una pazzia, una mania (1), è vero?
Fedro — Sì.SOCRATE — Ma vi sono due specie di manìe (2), una proveniente da malattie umane, l’altra da esaltazione divina, per la quale ci sentiamo come estranei alle leggi e alle norme consuete.
(B)Fedro — Proprio così.SOCRATE — E della manía divina abbiamo distinte quattro forme, riferendole a quattro divinità:
la profetica di Apollo, la iniziatoria (1) di Dióniso (2), la poetica delle Muse, l'erotica di Afrodite e di Eros, della quale ultima abbiamo detto essere la più bella (3).
Poi, non so come, fingendoci presi anche noi dalla manía di cui parlavamo (4), ora forse avvicinandoci in certo modo al vero, ora trasportati tosto altrove, messo insieme un discorso non del tutto incredibile, (C) abbiamo così per diletto cantato come un mitico inno, modestamente e divotamente, al mio e tuo signore, o Fedro, Eros che protegge i giovani belli.
FEDRO — E per parte mia non m’è dispiaciuto affatto di udirti.
SOCRATE — Ora dobbiamo cercare di comprendere questo, come cioè nei due discorsi s’è potuto passare dal biasimo alla lode (1).FEDRO — Come tu dici sia ciò avvenuto?
SOCRATE — A me pare che tutto il resto non sia in realtà che passatempo di fanciulli;
ma chi potesse maneggiare con arte le due specie (D) che solo per caso hanno informato le nostre orazioni (1), ne sarebbe ben contento.
FEDRO — Quali due specie?
SOCRATE — Una è quella per cui, chi guarda le cose disseminate in molte parti, le riconduce a un’idea unica, affinchè, definendo con precisione ogni cosa, renda chiaro ciò intorno a cui voglia ammaestrarci;
come ora abbiamo fatto intorno all’amore, dopo averne data la definizione, bene o male vi abbiamo ragionato attorno, in modo che il discorso ha potuto riuscir chiaro e concorde con se stesso.
FEDRO — E l’altra specie qual’ è, o Socrate?
SOCRATE — Il poter (E) di nuovo ripartire secondo le specie, secondo le varie membra, per così dire, ma accortamente, senza romperle, come farebbe un cattivo cuoco.
Come è avvenuto pei nostri due discorsi:
essi (1) hanno abbracciato sotto una sola specie tutto ciò che v’è di dissennato nella mente umana;
(266) ma come del corpo, che è uno, si fanno due parti, una che prende il nome di destra, l’altra di sinistra, così della dissennatezza ritenendo i due discorsi (1) che ve ne fosse in noi una specie sola, l’uno, tagliando dalia parte sinistra, non ha smesso di tagliare prima che non abbia trovato un amore sinistro, che ha vituperato ben a ragione, l’altro discorso, conducendoci verso la parte destra della dissennatezza, avendo trovato un amore divino (B) e avendocelo mostrato, lo ha lodato come autore per noi dei più grandi beni (1).FEDRO — È proprio vero quello che dici.
SOCRATE — Di siffatte spartizioni e adunamenti sono io amante, per essere in grado di parlare e di pensare (2);
e se mi parrà che altri sia atto a guardare una cosa nel suo insieme e nelle sue parti (3), lo seguirò come seguissi le orme di un dio (4).
Quelli che son capaci di far ciò, li ho chiamati fino a questo momento, sa iddio se bene o male, (C) dialettici;
coloro invece che apprendono da te e da Lisia, dì tu stesso come occorra chiamarli.
O non è forse questa quell’arte di far discorsi per cui Trasimaco (1) e gli altri (2) son divenuti essi stessi esperti parla tori, e tali rendono anche coloro che siano pronti a portar loro doni da re?
(3).FEDRO — Saranno pur re, ma non esperti di ciò di cui domandi (4).
Quest’arte mi pare che rettamente tu la chiami dialettica;
ma intanto l’arte oratoria mi pare (D) ci sfugga ancora.
SOCRATE — Che dici?
c’è egli cosa bella che si apprenda con arte e non rientri nella dialettica?
Se c’è, non possiamo in alcun modo disprezzare una tal cosa nè tu nè io;
parliamo dunque dell’arte oratoria (1).FEDRO — Non è poco, o Socrate, ciò che si trova nei trattati intorno all’arte dei discorsi.
SOCRATE — Hai fatto bene a ricordarmene.
Credo che un discorso si dovrebbe cominciare con un esordio;
queste mi pare tu chiami finezze d’arte, (E) è vero?
Fedro — Sì.SOCRATE — In secondo luogo verrebbe la narrazione con le testimonianze (1), in terzo le prove, in quarto le probabilità (2);
e poi credo la confermazione e sovraconfermazione (3), come vuole l'eccelientissimo (4) maestro di Bisanzio.
FEDRO — Parli dell’ottimo Teodoro?
(5).SOCRATE — Di lui appunto, il quale ancora c’insegna come va fatta la confutazione e (267) la sovraconfutazione (1) così nell’accusa come nella difesa (2).
E non tiriamo in mezzo l’illustre (3) Eveno di Paro (4), che per primo inventò la sub dichiarazione e le ultra-laudazioni (5);
alcuni anche affermano che dicesse in versi le ultra-vituperaziOni, per fissarle meglio nella memoria (6);
egli è uomo di giudizio (7).
Lasciamo pure in pace Tisia (8) e Gorgia (9), i quali scopersero che più del vero è da avere in onore il verisimile, e con la forza della parola fanno parere le cose piccole grandi e le grandi piccole, (B) le cose nuove antiche e le antiche nuove (1), oltre all’avere anche scoperto come su ogni cosa si possa parlare brevemente o lunghissimamente.
Quando una volta dissi ciò a Prodico (2), egli rise, e disse di avere scoperto solo lui la misura delle orazioni secondo l’arte, nè lunghe, cioè, nè brevi, ma giuste.
FEDRO — Molto saggiamente, o Prodico.
SOCRATE — E non parliamo di Ippia?
(3).
Credo che con lui si accordi nelle opinioni l’ospite di Elea (4).SOCRATE — Che diremo poi dei discorsi di Polo (1) così pieni di attrattive (2), egli che si com- piace delle locuzioni doppie (3), delle belle sentenze, delle similitudini, e delle parole che ebbe in dono da Licinnio (4) per infiorare le sue orazioni?
FEDRO — E i discorsi di Protagora, o Socrate, non erano anche tali (5).SOCRATE — In Protagora (6), giovinetto mio, vi è una corretta elocuzione e molte altre cose belle.
Ma nell’arte di far gemere la vecchiaia e la povertà nei discorsi mi pare l’abbia superato il formidabile Calcedonio (7), che è altresì effica cissimo nel muovere all’ira le moltitudini e poi (D) nel calmarle, quasi incantandole, come egli dice, nonchè sommo nel muovere accuse e nello sventarle con ogni mezzo.
Quanto alla chiusa dei discorsi pare che tutti siano d’accordo;
senonchè alcuni la chiamano ricapitolazione, altri con altro nome.
FEDRO — Parli del rammentare che si fa sommariamente agli ascoltatori, verso la fine del discorso, gli argomenti già svolti?
SOCRATE — Di questo appunto.
Hai tu altro a dire intorno all’arte dei discorsi?
(1).FEDRO — Piccolezze, che non meritano di esser riferite.
SOCRATE — Allora lasciamole da parte;
guardiamo (268) invece in piena luce quelle altre cose (1), per vedere quale efficacia di arte esse abbiano, e quando (2).FEDRO — Un’efficacia grande, o Socrate, nelle adunanze di popolo.
SOCRATE — L’hanno infatti;
ma tu, divino uomo, guarda se non sembri anche a te, come sembra a me, che la tela di costoro mostri la trama (3).FEDRO — Fammi veder come.
SOCRATE — Dimmi, se alcuno si avvicinasse all’amico tuo Erissimaco o al padre di lui Acumeno (4), e gli dicesse:
io conosco tali medicamenti da (B) potere a mia posta riscaldare o raffreddare i corpi, provocare il vomito o l’andar di giù, e un mondo di altre cose siffatte, e conoscendo questo ritengo bene di esser medico e di poter render tale colui a cui io comunichi tale conoscenza, che cosa direbbero essi se udissero ciò?
Fedro — Che altro, se non domandargli se conoscesse ancora chi sarebbe necessario che facesse ciascuna di tali cose (1), e quando, e fino a qual punto?
SOCRATE — E se egli rispondesse:
non lo so, ma chi abbia apprese da me queste (C) cose, sarebbe pur capace di fare ciò che tu domandi, che direbbero essi?
FEDRO — Direbbero, credo, che fosse un bel matto, giacchè solo per aver letto dei rimedi in qualche libro, o per averli scoperti a caso, ritiene di esser diventato medico, pur non intendendo niente di tale arte.
Socrate — E se alcuno si avvicinasse a Sofocle o ad Euripide (1), e dicesse di saper fare su di un argomento piccolo parlate lunghissime, e su di un argomento grande parlate piccolissime, e che a sua volontà le fa commoventi, oppure terribili e minacciose, e via (D) su questo tono, e insegnando ciò ritiene di insegnare l’arte della tragedia, che direbbero essi?
FEDRO — Anch’essi, o Socrate, io penso, sorriderebbero, se alcuno credesse la tragedia consistere in ben altro che nella conveniente disposizione di siffatte cose (1), in armonia fra loro e col tutto.
SOCRATE — Tuttavia, io credo, non lo riprenderebbero villanamente, ma si comporterebbero con lui come si comporterebbe un musico che si imbattesse in uno che ritenesse di avere orecchio armonico sol perchè sa come una corda potrebbe produrre un suono altissimo o bassis simo.
Costui infatti (E) non direbbe villanamente a un tal uomo:
sciagurato, tu hai perduto il senno;
ma da buon musico, lo riprenderebbe con molta mitezza:
buon uomo, certo si deve anche intendere di codeste cose chi vuole avere orecchio musicale, ma niente impedisce di ritenere che non abbia nemmeno un bricciolo di armonia chi sappia solo ciò che sai tu;
poichè tu conosci le nozioni che necessariamente precedono l’armonia, non l’armonia stessa.
Fedro — Parli assai rettamente.
(269)SOCRATE — Così anche Sofocle a un siffatto individuo direbbe che egli è esperto in ciò che precede la tragedia, non nella tragedia stessa, e Acúmeno, in ciò che precede l’arte medica, non nell’arte medica.
Fedro — Proprio così.SOCRATE — E che?
Adrasto dal soave eloquio (1), o anche Pericle (2), se udisser parlare dei bellissimi artificî di cui noi ora discorrevamo, dei discorsi concisi, delle similitudini, e di tutte quelle altre cose che abbiamo detto di portare in piena luce per esaminarle (3), crediamo noi che da villani si abbandonerebbero all’ira, come (B) faremmo io e tu per la nostra rusticità, con chi avesse scritto o insegnato tali cose come costituenti l’arte oratoria, o da più savi di noi ci riprenderebbero con queste parole:
o Fedro e Socrate, non conviene adirarsi, ma compatire se alcuni (1), ignoranti dell’arte del disputare (2), non siano stati capaci di definire che cosa fosse l’arte oratoria, e possedendo i necessari ed elementari rudimenti che precedono quest’arte, abbiano ritenuto di avere (C) scoperta l’arte medesima, stimando che chi abbia appresi tali precetti abbia senz’altro appresa l’arte di far discorsi:
essi pensano che rivolgere tali cose al fine di persuadere e mettere insieme un tutto armonico, sia cosa di nessun conto (1), e che i loro discepoli debbano procacciarsi ciò con le proprie forze.
Non ci riprenderebbero essi così?
FEDRO — Rischia, o Socrate, che codesta appunto sia l’arte che costoro insegnano a viva voce e nei libri come arte oratoria (2), emi pare che tu abbia detto il vero;
ma l’arte di essere oratore per davvero è (D) di saper persuadere, come, e per quale via si consegue?
SOCRATE — È probabile, o Fedro, forse anche necessario, che per divenire atleta perfetto in tal genere di gare (1), occorra ciò che occorre per ogni altra cosa (2).
Se tu infatti hai avuto da natura le qualità per essere oratore, diventerai un oratore famoso se aggiungerai scienza ed esercizio (3);
qualunque di queste cosci (4) fa difetto, da quella parte sarai manchevole.
Quanto poi all’arte, non mi pare se ne possa vedere chiaramente l’importanza (5), per la via su cui camminano Lisia e Trasimaco.
FEDRO — Per qual via dunque?
SOCRATE — (E) È a credere, o ottimo, che a ragione Pericle fu il più perfetto di tutti nell’arte di far discorsi.
SOCRATE — Tutte le grandi arti non possono fare a meno di sottilizzare petulantemente (270) e speculare trascendentalmente (1) intorno alla natura;
poichè è probabile che proprio di qui proceda (2) l’elevatezza del pensiero e la capacità di trascinare l’uditorio dove si voglia.
Questo Pericle aggiunse alle sue doti naturali;
imbattutosi infatti, come penso, in Anassagora (3), uomo de dito appunto allo studio della natura, profondatosi anch’egli in tale studio, e giunto a speculare su ciò che ha mente e su ciò che ne è privo (4), cose di cui lungamente s’era occupato Anassagora, derivò di lì ogni giovamento all’arte dei discorsi.
Fedro — Che intendi dire?
SOCRATE — (B)
L’arte del far discorsi somiglia perfettamente all’arte medica.
SOCRATE — Nell’una e nell’altra conviene esaminare la natura, del corpo nell’una, dell’anima nell’altra, se si vuole non soltanto con l’esercizio e con la praticai (1), ma con l’arte, dare all’uno la sanità e la forza con le medicine e il nutrimento, all’altra la persuasione, qualunque si voglia, e la virtù, con savi discorsi e utili ammaestramenti (2).FEDRO — Pare ovvio codesto, o Socrate.SOCRATE — E credi tu (C) che la natura dell’anima si possa comprendere convenientemente, senza comprendere la natura del tutto?
FEDRO — Se si deve dar retta ad Ippocrate (1), della schiatta degli Asclepiadi (2), nemmeno la natura del corpo si può comprendere senza andare per tale via.SOCRATE — Egli dice bene, o amico;
ma oltre Ippocrate bisogna interrogare la ragione, per vedere se anch’essa è del parere medesimo.
SOCRATE — Guarda dunque che cosa dice Ippocrate e la ragione vera intórno alla natura.
Di qualunque natura si tratti (3), (D) il procedimento nell’investigazione non può essere che questo:
prima esaminare se sia semplice o multiforme la cosa di cui vogliamo noi stessi esser conoscitori e tali rendere altri;
secondo, se risulta semplice, ricercarne l’intima potenza, come e su che cosa essa possa agire, quale azione e da parte di qual cosa possa patire (1);
se invece risulta multiforme, numerare appunto le varie forme, e vedere per ciascuna ciò che si suol vedere per il tutto, quali azioni cioè possano fare e patire, su che cosa e da parte di che cosa.
Non ti pare sia questo il procedimento opportuno?
SOCRATE — Se non si va per questa via, con queste cautele, si va innanzi come (E) ciechi;
e non è detto che chi faccia una cosa secondo arte debba essere assomigliato a un cieco o ad un sordo (1), Invece, chi insegna a far discorsi (2) secondo arte, è chiaro che mostrerà (3) con gran cura l’essenza della cosa a cui i discorsi si rivolgono, cioè dell’anima.FEDRO — Non potrebb’essere altrimenti.
SOCRATE — Ogni suo sforzo, quindi, mirerà appunto a questo, (271) poichè nell’anima si vuol fare entrare la persuasione;
è così?
SOCRATE — È chiaro dunque che Trasimaco, e chiunque altro voglia insegnare sul serio l’arte oratoria, prima deve con ogni diligenza occuparsi dell’anima, e mostrare se essa è una cosa sola e simile a se stessa, o, come il corpo, di molti aspetti;
questo infatti noi diciamo mostrare la natura (1).FEDRO — Proprio questo.
SOCRATE — Secondo, quali azioni può ella fare e patire, su che cosa e da parte di che cosa.
FEDRO — Come no?
Socrate — (B)
In terzo luogo, disposte in ordine le varie specie di discorsi e di anime, e le loro varie disposizioni (1), esaminarne le cause (2), adattando ogni cosa a ogni cosa (3), e insegnando quali discorsi possano avere efficacia, e per quale ragione, quali anime siano suscettibili di persuasione (4).FEDRO — Sarebbe certo una cosa ottima, a quel che pare.
SOCRATE — Se egli invece, o amico, insegnerà o dirà diversamente, non parlerà nè scriverà mai con arte nè su questo argomento nè su qualunque altro.
Ma coloro che ai giorni nostri si danno (C) a scrivere su tale arte (1), tu stesso li hai uditi, sono molto accorti, poichè pur conoscendo assai bene la scienza dell’anima, se la tengono nascosta.
Prima però che costoro parlino o scrivano come io dico, non ci lasciamo ingannare, essi non parlano e scrivono con arte.
SOCRATE — Arrivare alle parole (2) non mi sarebbe facile;
come però bisogna scrivere un discorso, se lo si vuole scrivere con arte, almeno finchè è possibile, questo voglio dirti.
SOCRATE — Poichè l’efficacia del discorso è tutta nel guidare le anime, è necessario che chi voglia essere (D) oratore sappia quante specie di anime vi siano.
Queste infatti sono di molte specie, differenti l’una dall’altra, donde nascono le differenti indoli delle persone;
altrettante specie di discorsi, quindi, vi debbono essere.
Così, alcuni discorsi riescono persuasivi per alcune anime, in determinate circostanze e a determinati fini, altri discorsi riescono persuasivi per altre anime, in altre circostanze e ad altri fini.
Quando l’oratore abbia ben compreso ciò, deve mettersi in grado di farne l’applicazione pratica da un momento all’altro, rendendosi immediatamente (E) conto delle situazioni:
senza di che, non avrà appreso dai maestri che vane parole (1).
Quando dunque si sia fatta un’idea chiara della natura degli uomini, e sappia dire da quale specie di discorsi ognuno di essi possa venir persuaso, quando al primo incontrarsi con un individuo sia in grado di leggergli nell’animo e rappresentarsene la natura, dicendo a se stesso:
fra i varii tipi che il maestro (272) mi disegnava costui incarna quel tipo particolare;
ora che un tal tipo mi è presente, per persuadergli la tal cosa debbo servirmi del tale discorso, nella tale maniera;
quando oltre tutto questo sappia distinguere l’opportunità e l’inopportunità, quando cioè occorra parlare e quando tacere, quando sia il caso di usare il linguaggio conciso, o il compassionevole, o il violento, e tutte le altre specie di discorsi che avrà apprese (1), solo allora la sua arte sarà perfetta, prima no (2).
Ma se qualcuna di queste cose (B) gli (1) manca, sia che parli, sia che insegni, sia che scriva, e tuttavia ritiene di parlare secondo arte, chi non gli credesse avrebbe ragioni da vendere.
Dunque?
dirà forse il nostro retore (2);
pare anche a voi, o Fedro e Socrate, a questa maniera?
o si deve intendere altrimenti quella che si chiama arte dei discorsi?
FEDRO — Non è possibile altrimenti, o Socrate, quantunque non sia cosa di poco conto.
SOCRATE — È vero;
e per questo bisogna rivolgere su e giù · tutti i discorsi (3), per vedere quale via meni più presto e più efficacemente (C) fino all’anima, affinchè non ci tocchi di intraprendere invano una via sì lunga e difficile (1), essendoci invece possibile arrivare per una via breve e agevole.
Se dunque puoi venire tu stesso in nostro aiuto, per aver udito qualcosa da Lisia o da altri, cerca di ricordartene e parla.
FEDRO — Sarebbe un semplice tentativo;
nulla di preciso e sicuro (2).SOCRATE — E vuoi che ti riferisca io un ragionamento che udii da persone che si occupano di codeste cose?
FEDRO — Dovrei dir di no?
SOCRATE — Si dice almeno, caro Fedro, che è giusto dire le ragioni anche del lupo (3).SOCRATE — Dicono che non sono poi da avere in sì grande onore codeste cose (1), nè conviene risalire sì in alto per sì lunghi giri, perchè, come nel principio di questo nostro ragionamento abbiamo detto (2), non sarebbe necessario che conosca la verità intorno a ciò che è giusto o buono, sia rispetto alle cose che rispetto agli uomini, giusti o buoni per natura o per educazione, colui che aspira ad essere buon oratore.
Infatti nei tri bunali nessuno, dicono, si dà pensiero della verità di codeste cose (3), ma solo della loro persuadibilità;
questo (E)· è il verisimile, a cui conviene che badi molto chi si accinga a parlare secondo arte.
E a volte non bisogna nemmeno narrare ciò che è avvenuto, se è avvenuto fuori delle condizioni del verisimile, ma soltanto ciò che è verisimile, sia nell’accusa che nella difesa.
L’oratore dunque deve seguire sempre il verisimile, e dare un bell’addio alla verità;
(273) se a questo tien l’occhio durante tutto il discorso, ottempera ad ogni principio di arte (1).
Fedro — Codesto appunto, o Socrate, soglion dire coloro che si vantano maestri in tale arte.
Mi ricordo infatti che poco fa (2) abbiamo accennato brevemente a questo che sembra loro la più gran cosa di questo mondo (3).SOCRATE — Poichè però tu hai studiato a fondo Tisia (4), ci dica costui se ritiene per verisimile altro, che quello (B) che sembra vero alla moltitudine.
Fedro — Che altro?
(1)SOCRATE — Per aver dunque, a quel che pare, trovato un principio d’arte così elevato (2) scrisse che, se uno debole ma audace venisse condotto in tribunale per aver picchiato un altro forte ma vile, e per avergli tolto il mantello o qualcos’altro, nè l’uno nè l’altro direbbero la verità;
ma il vile direbbe di essere stato picchiato dall’audace quando questi non era solo, e l’altro di rimando, che erano soli, per servirsi poi di questo argomento:
come potevo io, (C) così debole, mettere le mani addosso a lui così forte?
il primo non parlerebbe certo della sua vigliaccheria, e s’impiglierebbe in un gran numero di bugie, dando all’avversario modo di ribattere.
Di tal genere sono i discorsi secondo arte (1) è così, o Fedro?
FEDRO — Come no?
SOCRATE — Oh! per scoprire un’arte così astrusa era necessario un grand’uomo come Tisia, o chiunque altro ne sia stato lo scopritore, di qualunque patria si compiaccia farsi chiamare?
Ma, o amico, (D) vogliamo noi dirgli questo, o no?
Fedro — Che cosa?
Socrate — Tisia, ben prima che intervenissi tu, avevamo detto che il verosimile nasce nella moltitudine da una somiglianza con la verità;
poi siam venuti man mano dimostrando che tali somiglianze sa benissimo cogliere chi la verità conosce.
Sicchè, se tu hai a dire altro intorno all’arte dei discorsi, noi ti udiremo ben volentieri;
se no, crederemo a quel che s’è detto ora (1), cioè che se uno non saprà esaminare la natura degli uditori (2), (E) e distribuire le cose secondo le loro specie (1), e poi raccoglierle in unità sotto una sola idea (2), non sarà mai esperto nell’arte dei discorsi (3), per quanto è possibile all’uomo.
E quest’arte non si conseguirà giammai senza un grande studio, cui il savio non darà mano solo per poter parlare e operare a favore degli uomini, ma per essere in grado di dire e fare cose accette agli dei, per quanto è nelle sue forze.
Infatti, o Tisia, quelli che sono più sapienti di noi non dicono (274) che chi abbia senno debba darsi pensiero di far cosa grata a coloro che sono suoi conservi, se non occasionalmente, ma ai padroni, che son buoni e figli di buoni (1).
Se dunque occorrerà fare un lungo giro (2), non ti far meraviglia;
si può beh travagliare per conseguire grandi cose, non certo per conseguire quelle cui tu aspiri (3):
per una tal via, questo c’insegna la ragione, e con della buona volontà, è lecito conseguire sì magnifici risultati.
FEDRO — A me pare che tu dica benone, o Socrate;
tutto sta a vedere se si può giungere.
SOCRATE — Ma a chi si accinge a cose belle, è bello (B) soffrire qualunque cosa debba capitargli di soffrire.
SOCRATE — Può dunque bastare intorno alla questione, quando si debba dire Che un discorso sia fatto con arte, quando senz’arte (1).
Fedro — Sì.SOCRATE — Ed ora resta a parlare della convenienza e non convenienza della scrittura, quando cioè ce ne serviamo opportunamente e quando no.Fedro — Appunto.SOCRATE — Sai tu quando specialmente si fa cosa gradita alla divinità nel comporre o nel pronunciare discorsi?
SOCRATE — Io posso raccontare una storiella degli (C) antichi;
solo essi conoscevano la verità.
Se infatti fossimo capaci di trovarla noi, ci daremmo forse pensiero delle opinioni umane?
FEDRO — Fa ridere codesta domanda (1);
ma narra ciò che hai udito.
SOCRATE — Ecco;
udii che a Naucrati (2), in Egitto, vi era una di quelle antiche divinità del luogo, a cui era anche sacro un uccello Che chiamano ibi:
questo dio aveva nome Teut (3).
Egli per primo avrebbe inventato il numero, il calcolo, la geometria, rastronomia, (D) il giuoco delle pietruzze e dei dadi, e anche le lettere.
Era allora re di tutto l'Egitto Tamo, che aveva sua sede nella grande città dell’ Egitto superiore che i Greci chiamano Tebe di Egitto, e Aminone il dio del luogo (1).
A Tamo andò Teut, gli mostrò le arti, e disse esser necessario che fossero insegnate agli altri Egiziani.
Il re gli domandò quale utilità ognuna di esse potrebbe apportare;
e mentre Teut gliene dava spiegazione, egli biasimava o lodava, secondochè vi trovava del male (E) o del bene.
Molti vantaggi e svantaggi, che sarebbe lungo enumerare, è fama che Tamo abbia mostrato a Teut intorno a ciascun’arte;
ma quando si giunse alle lettere, Teut disse:
o re, queste renderanno più sapienti gli Egiziani e di più salda memoria, poichè con esse è stato trovato il vero rimedio per conseguire memoria e sapienza.
Ma il re rispose:
o ingegnosissimo Teut, c’è chi è capace di scoprir nuove arti, e c’è anche chi è capace di giudicare quali danni o vantaggi esse siano per arrecare a chi si accinga a servirsene.
(275) Ed ora tu, inventore delle lettere, per un certo paterno affetto verso di esse, hai affermato il contrario di ciò che realmente possono produrre.
Poichè esse, quando uno le abbia apprese, ingenereranno dimenticanza nell’animo di lui col fargli trascurare la memoria;
egli infatti, confidando nell’aiuto esteriore dei segni grafici, non cercherà di ricordare le cose per opera della sua forza interiore:
non dunque il rimedio per accrescere la memoria hai tu trovato, ma quello per richiamare alla memoria le cose.
Della sapienza poi tu procacci a coloro che apprenderanno le tue lettere soltanto l’apparenza, non la verità;
poichè essi, per avere udito, molte cose senza insegnamento (1), riterranno di sapere molto, (B) pur essendo ignoranti per la maggior parte, e per giunta boriosi (1):
sembreranno insomma sapienti, ma non saranno realmente tali.
FEDRO — Con grande facilità, o Socrate, sai raccontare le storielle egiziane, e di qualunque altro luogo tu voglia (2).SOCRATE — Mio caro, i sacerdoti di Giove Dodoneo (3) dicono che i primi responsi si ebbero da una quercia.
A quegli antichi dunque, che non erano così sapienti come siete voi altri giovani, bastava nella loro semplicità di udire una quercia o una rupe (4), sol che dicesse il vero;
tu invece (C) fai forse differenza se parla uno o un altro, di uno o di un altro paese, quando dovresti badare soltanto a questo, se la cosa stia così o altrimenti.
FEDRO — Hai colpito giusto, e a me pare, quanto alle lettere, che la cosa stia come dice il Tebano (1).SOCRATE — Dunque, se uno affida un’arte (2) alle lettere o dalle lettere la riceve, con la convinzione che nelle lettere vi sia del chiaro e del sicuro, è un grande ingenuo, e realmente ignora il vaticinio di Ammone (3), se crede che le parole scritte siano (D) qualcosa di più che un semplice ricordo per chi già sa ciò che nella scrittura è significato.
Fedro — Dici giustissimo.
SOCRATE — Poichè la scrittura, o Fedro, ha questo inconveniente, ed è veramente simile alla pittura.
I prodotti di quest’arte stanno lì come fossero vivi, ma se tu domandi loro qualcosa, tacciono maestosamente.
Lo stesso è pei discorsi (1):
tu hai l’illusione che essi parlino come fossero individui pensanti;
ma se poi per desiderio di apprendere domandi loro spiegazione di qualcuna delle cose che dicono, trovi sempre le medesime parole.
Una volta poi che l’orazione è scritta, (E) si volge dapertutto, ugualmente a coloro che possono intenderla e a coloro da cui non potrebbe esser compresa, e non sa dire a quale uditorio conviene, a quale no:
esposta così alle ingiurie e oltraggiata a torto, ha sempre bisogno del padre (1) che le venga in aiuto, poichè essa per se stessa non può nè respingere gli attacchi nè mostrare i suoi meriti.
FEDRO — Anche questo è giustissimo.
SOCRATE — Ed ora?
vogliamo (276) esaminare un’altra orazione (1) sorella legittima di questa, in qual modo essa si genera, e quanto è migliore e più possente di essa?
FEDRO — Che orazione è mai questa, e come dici che nasce?
SOCRATE — Quella che si scrive colla scienza nell’animo di chi imparai (2), che può difendersi da sè, che sa quando è tempo di parlare o di tacere, e presso di chi.FEDRO — Intendi parlare del discorso vivo e animato di un che sa, di cui (3) il discorso scritto giustamente si potrebbe dire un’immagine.
SOCRATE — Proprio questo.
(B) Dimmi dunque:
il contadino che ha senno seminerà in estate, nei giardini di Adone (1), i semi di cui vuol ve dere i frutti, in modo che si rallegri a vederli belli e cresciuti in otto giorni, oppure farà ciò, quando lo faccia, per puro divertimento e in grazia della festa, la sementa invece che gli sta a cuore seminerà con tutte le regole dell’arte agricola, nel tempo opportuno, e sarà ben contento se dopo otto mesi raccoglierà il frutto di ciò che avrà seminato?
FEDRO — Così appunto, o (C) Socrate;
quest’ultima operazione egli farà con ogni cura, l’altra, per puro divertimento, come tu dici.
SOCRATE — E chi possegga la scienza delle cose giuste, belle, buone, diremo noi che abbia meno giudizio del contadino rispetto alla sua sementa?
FEDRO — Niente affatto.
SOCRATE — Dunque egli non vorrà scrivere di siffatte cose affidandole a un’acqua nera (1), seminandole col calamo, in discorsi che non sarebbero nemmeno capaci di difendere se stessi, nonchè di dire convenientemente la verità (2)FEDRO — Pare di no.SOCRATE — No certo:
ma se mai (D) seminerà e disegnerà dei giardini di letterei (1), ciò farà, come pare, a solo scopo di diletto, procacciando e a se medesimo un tesoro di ricordi pei giorni della smemorata vecchiaia, e a quanti vogliano andare sulle sue orme (2);
e si rallegrerà a vederli rigogliosi e molli (3), sì che mentre altri si abbandoneranno ad altri diletti, innaffiandosi di vino o di altro somigliante, egli, pare, invece che in tali diletti, passerà la vita nei diletti di cui parlo.
FEDRO — Un diletto bellissimo, (E) o Socrate, tu contrapponi ad uno insipido (1), quello cioè di poter ragionare (2) della giustizia e delle altre cose somiglianti di cui parli (3).SOCRATE — È vero, caro Fedro;
credo però sia molto più bello l’occuparsene seriamente (4), allorchè uno, colla guida della dialettica, scegliendo un’anima conveniente, pianti in essa e semini, con l’aiuto della scienza che possiede (5), discorsi i quali siano capaci di difendere se stessi e chi li pianta (6), (277) che non siano sterili, ma contengano tal seme, che generando altri discorsi in altre anime, li perpetui perennemente, sì che rendano felice chi ne venga in possesso, per quanto ciò è possibile ad un uomo.
Fedro — Questo per certo è un diletto anche più bello.
SOCRATE — Ed ora, o Fedro, poichè ci siam messi d’accordo su questi punti (1), possiamo giudicare di quell’altra questione.
Fedro — Di quale?
SOCRATE — Quella per cui, per il desiderio di approfondirla, siam venuti fino a questo punto, esaminare cioè se Lisia vien ripreso a ragione per la sua maniera (B) di scrivere discorsi (1), e i discorsi medesimi, quando sian fatti secondo arte e quando no.
A me pare si sia spiegato abbastanza che cosa si debba intendere per conforme all’arte, che cosa per contrario.
FEDRO — È parso anche a me;
ma ricordamelo di nuovo.
SOCRATE — Prima che uno conosca la verità intorno a ciò di cui vuol parlare o scrivere (2), che sappia definire (3) e poi dividere secondo le specie (4) fino agl’ individui (5), prima che, esaminata la varia natura delle anime, e (C) trovato qual cosai (1) si adatti a ognuna di esse (2), sappia disporre e adornare i discorsi in modo da renderli vari e armoniosi per un’anima varia, semplici per un’anima semplice;
prima di allora egli non sarà capace di maneggiare conveniente mente (3), per quanto è possibile, l’arte dei discorsi, nè a fine di insegnare nè a fine di persuadere, come ci dimostra tutto il discorso tenuto fin qui.
FEDRO — Proprio questo è apparso chiarissimo.
SOCRATE — Quanto poi alla questione se stia bene (D) o male pronunciare o scrivere discorsi (1), e quando sarebbe ragionevole vituperare tale occupazione, non è essa stata risolta da ciò che poco fa abbiamo detto?
FEDRO — Che cosa abbiamo detto?
SOCRATE — Questo, che se Lisia o un altro qualsivoglia scrisse o scriverà mai qualcosa, per suo uso privato o per il popolo, proponendo leggi o componendo come che sia scritture politiche, e riterrà che in esse vi sia della sicurezza e della chiarezza, ciò costituirà una vergogna per lui (2), si convenga o non si convenga (3), poichè il non distinguere la luce dalle (E) tenebre (1) in ciò che riguarda il giusto e l'ingiusto, il male e il bene, non può in alcun modo sfuggire al biasimo, anche se l’intera moltitudine approva.
FEDRO — Proprio così.SOCRATE — Chi invece crede che in ogni discorso scritto, intorno a qualsivoglia argomento, vi debba essere necessariamente molto diletto (2), ma che nessuno mai (3), sia esso in verso che in prosa, sia degno di essere pronunziato o scritto con gran cura, come quei discorsi messi su a caso (4) e senza alcuna ponderatezza (5), che non mirano ad insegnare sul serio, ma a persuadere una cosa qualsiasì (6), (278) e che anche i migliori discorsi (1) non servano che come ricordi per coloro che già sanno (2);
che solo nei discorsi che ammaestrano e son pronunziati a fine di in segnare (3), scritti in fondo all’anima (4), per così dire, intorno al giusto, al bello, al bene, solo in essi vi sia chiarezza e perfezione, solo essi siano degni di riguardo, che discorsi cosiffatti meritino di venir chiamati suoi figli legittimi, prima di ogni altro quello che è in lui medesimo (5), se è riuscito a trovarlo (6), poi i figli e i fratelli di questo (B) nati in altre anime senza smentire la loro origine (1), che infine di ogni altro genere di discorsi non valga proprio la pena occuparsi;
un uomo cosiffatto, o Fedro, pare sia tale, quale io e tu desidereremmo di essere.
Fedro — Per me ben vorrei esser tale, e faccio la medesima preghiera che fai tu.SOCRATE — Ma ci siamo sollazzati abbastanza intorno all’arte dei discorsi.
Ora tu va da Lisia, e digli che noi due, scesi in questo luogo sacro alle Ninfe e alle Muse (2), abbiamo udito delle voci che ci hanno imposto (C) di dire a lui e a chiunque altro scriva orazioni, ad Omero e a chiunque altro abbia scritto poesie, nude o accompagnate col canto (1), terzo a Solone (2) e a chiunque altro abbia scritto di cose politiche dando ai suoi scritti il nome di leggi (3), che, se essi scrissero tali cose conoscendo la verità (4), e possono venire in soccorso dei loro scritti qualora intorno ad essi accada di dover discutere, dimostrandosi molto più valenti nel dire che non siano stati nello scrivere (5), bisognerebbe soprannominarli non dagli scritti loro, ma (D) da quelle cose in cui occuparono la loro mente (1).FEDRO — Quali soprannomi dai tu loro?
SOCRATE — Chiamarli sapienti, o Fedro, mi pare troppo, poichè il titolo di sapiente converrebbe solo alla divinità (2);
si potrebbero piuttosto chiamare filosofi (3) o qualcosa di somigliante, nome che si converrebbe loro meglio, e sarebbe meglio in armonia con la loro natura.
Fedro — Non sarebbe affatto sconveniente.
SOCRATE — Ma chi non ha niente di meglio da fare che occuparsi delle sue composizioni o scritture (4), cui rivolge su e giù continuamente, aggiungendo o togliendo sempre qualche cosa, (E) non chiamerai tu costui o poeta, o scrittore di discorsi, o scrittore di leggi?
(1).FEDRO — Come no?
SOCRATE — Di’ dunque anche questo all’amico tuo.FEDRO — E tu?
non farai niente tu?
non ti conviene trascurare l'amico tuo.
Socrate — Chi mai?
Fedro — Il bello Isocrate (2);
che cosa dirai tu a lui, o Socrate?
che cosa diremo noi che egli sia?
(3).SOCRATE — È ancor giovine, o Fedro, Isocrate;
ma ti voglio dire (279) quello che io preconizzo di lui.
Fedro — Che cosa?
SOCRATE — Mi pare che abbia natura migliore di Lisia, per quello che riguarda i discorsi (1), e anche costumi (2) più nobili;
sicchè non ci sarebbe da meravigliarsi se con l’avanzare dell’età, continuando ad occuparsi di discorsi come fa presentemente, riuscisse a vincere quanti si sian dati a quest’arte, lasciandoseli indietro come fanciulli, o anche se, non più contento di tale occupazione, una ispirazione divina lo traesse a cose maggiori, poichè in lui, mio caro, vi è della disposizione (B) naturale alla filosofia.
Ecco ciò che annunzierò da parte di queste divinità al mio Isocrate;
tu annunzia quelle altre cose al tuo Lisia (1).FEDRO — Lo farò;
ma andiamo, che il caldo già molesta meno.
SOCRATE — Non ci conviene pregare prima di andar via?
FEDRO — Perchè no?
SOCRATE — Caro Pane (2), e voi altre divinità tutte di questo luogo, concedetemi di essere bello nell'anima, e che qualunque sia il mio aspetto esteriore (3), armonizzi con l’interna (C) bellezza;
che reputi ricco il savio, e possegga tant’oro, quanto non ne possa portar seco se non chi è savio (1).
Abbiamo bisogno di invocare altro, o Fedro?
Per me credo di aver chiesto abbastanza.
FEDRO — Invoca il medesimo anche per me, che gli amici hanno tutto in comune.
Socrate — Ed ora andiamo.
