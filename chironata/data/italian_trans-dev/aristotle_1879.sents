Accennata l’importanza dello studio intorno all’anima (§ 1), se ne esaminano le difficoltà, che sono di due ordini:
altre derivanti dal metodo (§ 2, 6, 7, 8, 11), altre dall’oggetto (§ 3, 4, 5, 9, 10).
Si conchiude divisando l’oggetto di ciascuna scienza e definendo la natura delle affezioni dell’anima (§ 11).1.
Se il sapere appartiene all’ordine delle cose belle e pregevoli ed una parte del sapere più che un’altra vi appartiene o per l’esattezza, o perchè ha un oggetto di maggior pregio e più maraviglioso, per amendue queste qualità dell’oggetto (1) potremmo a giusta ragione mettere in prima fila lo studio (1) intorno all’anima.
Imperciocchè si pare che mentre la conoscenza di essa giova assai per la verità in universale, giova poi moltissimo per la conoscenza della natura, perchè l’anima in certa guisa è il principio degli animali (1).
Pertanto noi miriamo a vederne ed a conoscerne dapprima la natura e l’essenza (2), poscia tutte le cose che in essa avvengono, delle quali alcune sono affezioni (3) proprie esclusivamente di lei, altre invece, per cagion sua, competono eziandio agli esseri animati.2.
Ma è per ogni verso una delle più difficili imprese pervenire intorno a quella ad una nozione che interamente appaghi.
E di vero, essendo questa ricerca comune a molti altri oggetti, vo’ dire la ricerca dell’essenza e di ciò che una cosa è, a prima vista potrebbe alcuno darsi a credere che vi abbia un unico metodo da seguire per tutti, quando vogliamo conoscerne l’essenza, come è appunto il caso per la dimostrazione (1) delle proprietà accidentali (2);
talchè si dovrebbe allora ricercare siffatto metodo.
Ma se per contrario non vi ha un solo ed unico metodo per giungere a conoscere ciò che una cosa è (3), riuscirà ancor più difficile venire a capo della trattazione, perchè ci bisognerà conoscere riguardo a ciascuna cosa quale è il metodo che le si conviene.
Quand’anche poi sia messo in chiaro se si debba procedere per dimostrazione o per divisione (1) o per qualsiasi altro metodo, resteranno pur sempre molte difficoltà e molti pericoli di errore nel fissare il punto di partenza delle nostre ricerche, perchè delle cose l’una ha un principio e l’altra un altro, come, p. e., i numeri e le superficie (2).3.
Dapprima sarà forse necessario stabilire a quale dei generi dell’essere appartenga l’anima e che cosa essa sia, se cioè un codesto (3) ed una essenza (4) o una qualità o una quantità o qualche altra delle categorie da noi distinte;
poi, se sia un essere potenziale od attuale (5), perchè qui corre non piccola differenza.4.
Inoltre si deve pure considerare se abbia parti o no, e se ogni anima sia o no della medesima specie, e posto che non sia della medesima specie, se le anime differiscano fra loro di specie c di genere.
Ciò dico perchè coloro che al presente discorrono e fanno ricerche intorno all’anima, sembrano aver di mira soltanto l’anima umana.5.
Conviene anche· badare di non lasciarci sfuggire se il concetto di quella sia unico, come il concetto dell’animale, o sia diverso per ciascuno degli esseri animati, come, p. e., ramina del cavallo, del cane, dell’uomo, del dio;
imperocchè l’essere animato in generale o è niente od è qualche cosa di posteriore;
ed altrettanto dicasi di tutto ciò che si predica universalmente (1).6.
Ancora;
se non vi sono molte anime, ma solamente parti di una medesima anima, è da vedere se torni meglio studiar prima l’anima nella sua totalità o nelle sue parti.
Se non che, qui un’altra difficoltà s’incontra nel determinare quali di queste sieno per natura diverse fra loro, e se si debba innanzi tutto prendere a disamina le parti stesse o le loro funzioni, e perciò se prima abbiasi a studiare il pensiero o la mente, la sensazione od il senziente;
e così via via per tutte le altre.7.
Quando poi fosse necessario premettere lo studio delle funzioni, saremmo di bel nuovo perplessi se non si debba incominciare dai loro oggetti, se cioè dal sensibile o dalla sensazione, dall’intelligibile o dall’intelligenza.8.
È manifesto (2), come non solo il conoscere quello che una cosa è in sè conduce a scoprire le cause (3) delle proprietà accidentali che convengono alle essenze, così in matematica, sapendosi che sia il retto ed il curvo o che la linea o la superficie, si viene a trovare a quanti angoli retti siano uguali gli angoli di un triangolo, ma altresì per converso che gli accidenti conferiscono assai al compimento della cognizione dell’essenza (1);
perchè quando sapremo rendere ragione delle qualità accidentali secondo il loro apparire (2), o di tutte o della maggior parte, allora noi saremo in grado di discorrere con piena notizia anche intorno all’essenza;
perchè il principio di ogni dimostrazione sta nel determinare che siasi la cosa;
onde tutte quelle definizioni, le quali, non che metterci in grado di conoscere le proprietà accidentali neppure ci rendono agevole il congetturarle, sono meramente dialettiche (3) ed un vano suono di parole.9.
Un’altra difficoltà ci oppongono le affezioni dell’anima, se cioè sieno anche comuni al soggetto che ha l’anima o se ve ne abbia qualcuna che a lei esclusivamente appartenga:
questione bensì necessaria a risolversi, ma punto facile.
In apparenza della più parte di queste nessuna inesisterebbe nè attivamente nè passivamente nell’anima disgiunta dal corpo, p. e., l’adirarsi, lo star di buon animo, il desiderare ed in generale il sentire.
Bensì parrebbe appartenerle in modo esclusivo il pensare;
ma se poi questo è un cotal immaginare o dipende dalla immaginazione, non potrebbe neppur esso ascriversi all’anima separata dal corpo.10.
Ora, se vi ha qualcuna tra le azioni e passioni dell’anima che appartenga esclusivamente a lei, l’anima potrebbe essere separata dal corpo;
ma se nessuna in proprio le appartiene, ne sarebbe inseparabile e sarebbe di lei come è di un corpo retto (1), al quale, in quanto retto, con vengono molte proprietà, p. e., quella di toccare in un punto una sfera di bronzo;
ma, naturalmente, non la toccherà più, quando il retto non sia più concreto in questo corpo particolare, perchè non può sussistere da sè, dovendo sempre concretarsi in un corpo.
Ed allo stesso modo pare che tutte le affezioni dell’anima risultino dalla sua unione col corpo, mitezza, timore, compassione, coraggio e gioia, ed anche l’amore e l’odio;
perchè quando l’anima è in tali stati, anche il corpo viene in qualche maniera modificato (1).
Del che ci avverte il fatto che sopravvenendoci talvolta forti e profonde cagioni di turbamento, non sentiamo commozione nè paura, mentre altre volte per lievi e non ben certe cagioni siamo agitati;
il che succede quando il corpo è in orgasmo e si trova in una disposizione analoga a quella in cui è quando si adira.
Il che si fa viemmeglio palese da questo, che, senza che ci colpisca nulla di pauroso, possiamo cadere nelle medesime disposizioni d’animo di chi ha paura.
Ciò posto, chiaro ne segue che le affezioni dell’anima sono concetti di proprietà inerenti alla materia (1), e che le definizioni che se ne potrebbero dare sarebbero, a un di presso, di questo tenore:
l’ira, p. e., è un movimento di un corpo così e così fatto o di una sua parte o di una sua potenza prodotto da questa o quella causa e per questo o quell’altro fine.11.
Ed è per ciò che spetterebbe, a vero dire (2), al naturalista lo studio dell’anima o in generale o sotto qualche suo particolare aspetto.
Ma in ben differente maniera definirebbero ciascuna delle affezioni il naturalista ed il dialettico, p. e., l’adirarsi;
perchè l’uno direbbe che è una tendenza a ricambiare dolore per dolore, l’altro che è un ribollimento del sangue o del caldo al cuore.
Così l’uno ci dà la materia, l’altro la forma ed il concetto.
Ma poiché il concetto è la forma della cosa, dovrà, per sussistere, concretarsi in una determinata materia, come, p. e., il concetto della casa, che è un luogo coperto, atto a ripararci dai danni de’venti o delle piogge e degli ardori;
l’uno poi parlerà di pietre, di mattoni e di legnami, l’altro invece dirà in che ne consista la forma e per quale scopo sia fatta.
Dei due, quale sarà il naturalista?
Forse colui che parla solo della materia ed ignora il concetto o chi di una cosa dice solo il concetto?
0 non sarà piuttosto colui che ce ne dichiara ad un tempo la materia ed il concetto?
Ed allora con qual nome chiameremo ciascun di quei due?
0 forse non è egli vero che non si dà uno studio a parte delle affezioni della materia inseparabili, in quanto inseparabili (1), ma il naturalista s’occupa in generalo di tutte le azioni e passioni che sono proprie di un certo corpo e di una determinata materia?
Di tutte quelle poi che non sono di tal fatta s’occupano altri;
e nei siugoli individui le considera l’artista, che sarà un medico od un architetto (2), a seconda del caso;
quelle che non sono separabili, in quanto non sono affezioni di un corpo determinato, ma un prodotto dell'astrazione, le studia il matematico;
in quanto finalmente si riguardano come sussistenti in sè, formano oggetto della scienza prima (3).
Ma ritorniamo là donde il nostro discorso s’è di lungato.
Dicevamo pertanto, che le affezioni dell’anima sono inseparabili dalla naturale materia degli esseri viventi, in quanto sono tali, come, p. e., lo sdegno e la paura, e che non sono nella stessa condizione della linea e della superficie (1).A. prende ad esporre le opinioni de’filosofi a lui anteriori (§ 1);
di questi gli uni considerarono il moto, gli altri il sentire (§ 2).
Democrito, Leucippo (§ 3-12), i Pitagorei (§ 4), Anassagora (§ 5), Talete (§ 14), Alcmeone (§ 17), la considerarono sotto l’aspetto del moto;
Empedocle (§ 6), Platone (§ 7), Senocrate (§ 8) dal lato della conoscenza e la identificarono coi principi!;
ma non concordi in tutto fra loro (§ 9, 10, 11);
altri unirono il moto colla cognizione, Anassagora (§ 13), Diogene (§ lo), Eraclito (§ 16).
Si accenna a ciò che di particolare presentano queste opinioni (§ 20-23).1.
Nelle nostre ricerche intorno all’anima, pervenuti a questo punto enumerando le difficoltà che si debbono risolvere (2), è necessario che rechiamo innanzi le opinioni di coloro che prima di noi hanno intorno a quella emesso qualche pronunciato, affinchè, se vi ha cosa da loro detta con giustezza, la facciamo nostra, e possiamo ad un tempo causarne gli errori (1).2.
Le nostre ricerche devono incominciare dallo stabilire quello che spvrattutto è proprio dell’ahima per natura.
Or bene, massimamente per due proprietà l'animato ci par che differisca dall’inanimato, pel movimento e pel sentire.
Sono a un di presso queste le due proprietà dell’anima che noi abbiamo appreso da coloro che ci precedettero in tale studio:
dicono infatti alcuni di essi che l’anima è innanzi tutto e primitivamente ciò che muove.
E siccome opinavano che una cosa che non sia già in moto essa stessa, non potesse comunicare il moto ad un’altra, affermarono che l'anima appartiene al novero delle cose che sono in movimento.3, Di qui l’opinione di Democrito che essa sia fuoco e calore.
Infinite essendo le figure ed infiniti gli atomi, vuole che quelli di forma sferica siano il fuoco e l’anima, e li paragona ai corpuscoli che sono nell’aria, che si veggono nei raggi di sole intromettentisi per le fessure delle porte;
il complesso de’quali disseminati in ogni luogo (2) costituisce, a suo avviso, gli elementi dell’universa natura.
Questa è pure la dottrina di Leucippo.
Di tali corpuscoli quelli di forma sferica darebbero origine all’anima, perchè foggiati in tal guisa (3) sono fra tutti gli altri attissimi a penetrare dappertutto ed a muovere le altre cose, perchè in moto essi stessi;
e ciò insegnavano questi filosofi presupponendo che l’anima sia quella che dà il moto agli esseri animati.
Ed appunto per questo, secondo loro, la respirazione è il limite della vita:
infatti, l’ambiente, dicono essi, comprimei corpi e ne espelle quelli degli atomi che producono il movimento negli animali, perchè essi stessi non sono mai in riposo;
ed allora, nell’atto della respirazione, sopravviene dal di fuori un soccorso coll’intromettersi di altri simili corpuscoli, i quali così introdotti impediscono a quelli che già sono dentro di esaurirsi, e cooperano nel tempo stesso a resistere alla forza che tende a comprimere ed a condensare gli esseri animati, che perciò hanno vita finchè possono compiere una tale reazione.4.
Quasi identica sembrerebbe la dottrina che ci fu tramandata da’Pitagorei (1);
perchè alcuni di loro affermarono che l’anima è formata dai corpuscoli che sono nell'aria, altri invece che l’anima è la potenza motrice dei medesimi.
Ciò ammisero, perchè tali corpuscoli si presentano continuamente in moto, anche quando vi sia nell’aria profondissima quiete.
Alla medesima conclusione vengono pure coloro (2) che di cono che l’anima è ciò che muove se stesso;
avendo, per quanto si può capire, tutti riconosciuto nel moto la proprietà fondamentale dell’anima e stabilito che tutte le altre cose si muovono per cagion sua, mentre essa si muove di per sè, perchè niuna cosa vedevano muoverne un’altra, se non fosse già essa stessa in moto.5.
Similmente anche Anassagora dice che l’anima è il principio del moto, e non solo Anassagora, ma ancora chiunque disse (1) che la mente mosse il tutto, sebbene in ciò non s’accordi pienamente con Democrito, perchè questi identifica senz’altro l’anima colla mente, la verità col fenomeno, epperò dice bene aver cantato Omero:
non considera già la mente come una potenza per raggiungere la verità, ma identifica l’anima colla mente.
Anassagora invece è meno esplicito su questo punto:
in molti luoghi egli dice che la mente è causa di quanto vi ha di bello e di buono, ed in altri per contro che la mente è l’anima e che essa si trova in tutti gli esseri animati, ne’ grandi e ne’piccoli, ne' pregevoli e negli spregevoli.
Ma pure è chiaro che la mente, intesa almeno come pensante, non appartiene indifferentemente a tutti gli esseri viventi, anzi nemmanco a tutti gli uomini (1).6.
Tutti coloro adunque che riguardarono ciò che è animato sotto l’aspetto del moto, ammisero che l’anima è di tutte le cose quella che ha maggiore attitudine a comunicare il moto;
al contrario tutti coloro che la considerarono sotto l’aspetto del conoscere e sentire gli esseri, asseriscono che l’anima è costituita da’ principii stessi onde constano le cose;
gli uni poi assegnarono alle cose più principii, gli altri un solo;
e così, per citare un esempio, Empedocle compone l’anima di tutti gli elementi e vuole che ciascuno di questi sia un’anima, ne’seguenti versi:
7.
Allo stesso modo anche Platone (1) nel Timeo fa risultare l’anima dagli elementi, perchè la cognizione si fa per via di similitudine e le cose traggono origine dai principii.
E fu del pari distinto nei discorsi intorno alla filosofia (2) che l’animale in sè (intelligibile) risulta dalla idea stessa dell’uno e della prima (3) lunghezza, larghezza e profondità;
altrettanto dicasi di tutte le altre cose.
E fu altresì distinto, sotto un’altra veduta, che la mente è l’uno, la scienza il due (perchè va in una sola direzione ad uu unico oggetto);
il numero della superficie è l’opinione, quello del corpo solido la sensazione;
e ciò perchè si disse che i numeri sono le idee stesse ed i principii, e che i numeri risultano da elementi.
E le cose si discernono parte colla mente, parte colla scienza, parte coll’opinione, parte colla sensazione:
e questi numeri sono le idee delle cose.8.
Siccome poi l’anima appariva come un principio movente e conoscitivo, così (1) alcuni combinarono insieme queste due proprietà, pronunziando che l’anima è un numero semovente.9.
Ma discordano nel fissare le qualità ed il numero dei principii, specialmente quelli che li fanno corporei da quelli che li vogliono incorporei;
e da questi poi alla loro volta dissentono coloro che, combinando insieme il corporeo e l’iucorporeo, dall’uno e dall’altro fanno derivare i principii (2).10.
Discordano altresì, come si è detto, nel fissarne il numero, perchè chi ne vuole un solo e chi ne vuole più.
E coerente a quella che professano intorno ai principii è la loro dottrina intorno all’anima;
ammisero quindi come natura propria dei primi principii l’attitudine a produrre il moto, e non senza ragione (1).11.
Onde ad alcuni venne in mente che l'anima fosse fuoco, perchè questo davvero è il più sottile ed il più incorporeo degli elementi, ed inoltre è in moto e muove ab origine (2) le altre cose.12.
Democrito parla ancora più preciso, spiegando il perchè sia l’anima l’una e l’altra cosa, cioè movente e mossa :
egli cioè immedesima l’anima colla mente (3), e dice che questa è de’primitivi e indivisibili corpi, capace di produrremovimento per la tenuità delle sue parti-(1) e per la sua figura;
e tra le figure dice che la più favorevole al moto è la sferica, e che tali sono la mente ed il fuoco.13.
Anassagora in apparenza distingue l’anima dalla mente, come sopra dicemmo, ma poi nel fatto scambia l’una coll’altra, come se fossero della medesima natura, tranne che considera la mente come il vero principio degli esseri;
questo almeno è quanto si potrebbe argomentare dal dire che la mente, tra tutti gli esseri, è semplice, scevra di ogni mescolanza e pura (2).
Ed attribuisce l’ima e l’altra proprietà al medesimo principio, cioè il conoscere ed il muovere, affermando che la mente ha mosso il tutto.14.
Anche Talete, a quanto di lui si narra, avrebbe considerato — il principio del movimento, dacché egli diceva che la calamita ha l’anima, perchè muove il ferro (3).15.
E Diogene (1), con alcuni altri (2), pare che ammettesse che l’anima sia aria, giudicando questa essere la più sottile di tutte le cose e di tutte il principio;
ed appunto per questo l’anima conoscerebbe e moverebbe, in quanto cioè è la prima di tutte le cose e da questa tutte le altre derivano, conoscerebbe, in quanto è la più tenue, moverebbe.16.
Anche Eraclito dice che il principio delle cose è l'anima, stantechè egli afferma che il vapore è l’anima (3), e dal vapore forma tutti gli esseri;
dice ancora che l'anima è la più immateriale delle cose ed in perpetuo flusso, e che ciò che si muove può essere soltanto conosciuto da ciò che è in moto.
Che poi tutto ciò che esiste fosse in movimento, ed egli lo credeva e con lui molti altri (4).17.
In modo del tutto conforme a quello di costoro pare che siasi pure spiegato Alcmeone (5) intorno all’anima, af fermando che essa è immortale per la sua rassomiglianza colle cose immortali, e che tale somiglianza si trova in lei perchè sempre in moto, come continuamente in moto sono le cose divine, la luna, il sole, gli astri e il cielo tutto.18.
Qualcuno dei filosofi più grossolani (1), come, p. e., Ippone (2), ammise che l’anima fosse l’acqua, forse persuaso di ciò dal seme, che è umido per tutte le cose;
e di vero egli redarguisce coloro che affermano l’anima essere il sangue, obbiettando che il seme non è sangue, e che il seme è per l’appunto l’anima primitiva.19.
Altri poi, come, p. e., Crizia (3), la dissero sangue, giudicando che ciò, che è essenzialmente proprio dell’anima, è il sentire, e che tale facoltà in lei si trova per la natura del sangue.
E così ciascuno degli elementi ebbe il suo fautore (4), tranne la terra:
questa non fu messa in campo da alcuno, se non per avventura da chi disse che l’anima si compone di tutti gli elementi od è tutti gli elementi (5).20.
Dunque si potrebbe dire che tutti definiscano l’anima da tre cose, moto, senso, incorporeità;
ed ognuna di queste determinazioni è riportata ai principii.
Perciò, anche quelli che la definiscono dal conoscere, la considerano come un elemento o come costituita dagli elementi, tenendo fra loro quasi lo stesso linguaggio, ad eccezione di uno (1):
di fatto, dicono che il simile solamente col simile si conosce;
ora, siccome l’anima conosce tutte le cose, così di tutti i princìpii la compongono.21.
Quanti poi ammettono una sola causa ed un solo elemento, pongono altresì che l’anima sia quest’uno, fuoco o aria;
quelli invece che ne ammettono più, fanno pure risultare l’anima da più principii.22.
Il solo Anassagora dice che la mente è alcunché di impassibile (2) e che nulla essa ha di comune con nessun altro degli esseri.
Ma posto che essa sia tale, come potrà ancor conoscere e per qual cagione, nè egli lo disse, nè dalle sue parole si può ricavare.23.
Quelli poi che ne' principii ammettono i contrari, anche dai contrari compongono l’anima;
e quelli che ammettono uno solo degli opposti, o caldo, o freddo, o qualsivoglia altro, vogliono pure che da questo ferivi l’anima.
Epperò ricorrono persino alla etimologia dei vocaboli, e quelli che affermano che il calore (Eeiv) è l’anima, dicendo che dal calore fu determinato il vivere (£ήν), è quelli che affermano il freddo (ψυχρόν) essere l’anima, dicendo che fu denominata anima (ψυχή) a causa del respiro e del raffreddamento.
— Tali sono le opinioni intorno all’anima che ci furono tramandate e per tali motivi furono esse proposte.
A.
confuta le opinioni sovraesposte incominciando da quella che afferma l’essenza dell’anima consistere nel moto(§ 1-2), e rivolge contro di questa sette argomenti (§ 3-10).
— Esamina e combatte l’opinione espressa nel Timeo (§ 11-21), e conchiude mettendo in chiaro l’errore de’Pitagorei che fanno migrare un’anima qualunque in un corpo qualsiasi (§ 22-23).1.
In primo luogo sarà da discutere intorno al moto, perchè potrebbe darsi che non solo sia un errore assegnare all’anima tale essenza, quale vogliono coloro, che dicono l’anima ciò che muove se stesso, o ciò che è capace di muovere se stesso (1), ma che il moto sia anzi una delle proprietà che non le possono appartenere.2.
Pertanto che non sia necessario che ciò che muove un altro debba pur esso muoversi fu già prima messo in sodo (2).
Potendo poi ogni oggetto suscettivo di moto muoversi in due sensi (voglio dire o in sè o in altro:
diciamo che una cosa si muove in altro ogniqualvolta essa si muove pel solo fatto di trovarsi in ciò che è in moto, come, p. e., i ilaviganti, i quali non si muovono già come la nave, che si muove in sè, ma bensì perchè si trovano in ciò che è in moto, il che si rende manifesto badando alle membra;
il moto proprio de’ piedi è il camminare, e questo è pure il moto proprio dell’uomo, ma nel tempo che i naviganti sono sulla nave, tal moto a loro non appartiene), in due sensi potendosi adunque intendere che un oggetto si muova, esa miniamo innanzi tutto se l’anima si muova in sè e partecipi del moto (1).3.
Essendovi quattro maniere di moto, traslazione, alterazione, diminuzione e aumento, l’anima si dovrebbe muovere secondo una o più o tutte queste maniere.
Se l’anima non si muove accidentalmente, ne seguirà che il moto le appartenga per sua natura;
ciò posto, essa dovrà anche occupare un luogo, perchè tutte le sovraddette specie di moto avvengono nello spazio.
Ora, se l’essenza dell’anima consiste nel muovere se stessa, il moto non le apparterrà accidentalmente, come al color bianco o alla lunghezza di tre cubiti, che pur si muovono, ma accidentalmente, si muove cioè il corpo a cui tali qualità aderiscono;
epperò non vi è un luogo per loro, ma sì vi sarà un luogo per l’anima se per natura èin moto.4.
In secondo luogo, se l’anima si muove per sua natura, si moverà necessariamente, e, se necessariamente, anche per natura (2).
Il medesimo ragionamento si può applicare alla quiete;
il termine verso cui per sua natura si muove, sarà pur quello in cui per naturasi riposa, ed il termine verso cui necessariamente si muove, sarà pur quello in cui necessariamente si riposa.
Ma quali mai possano essere questi movimenti e questi riposi necessari dell’anima, non sarebbe facile rispondere nemmeno per chi se li volesse fingere ad arbitrio.5.
Ιn terzo luogo, se essa si muove all’insù, sarà fuoco, se all’ingiù, terra;
chè tali sono i movimenti proprii di questi corpi.
Altrettanto dicasi dei movimenti intermedi (1).6.
In quarto luogo, siccome è un fatto che l’anima muove il corpo, è naturale che gli imprima quello stesso movimento, di cui essa è dotata.
Se questo è vero, sarà pur giusto fare la reciprosca, e dire che il movimento, secondo cui si muove il corpo, è pur quello secondo cui l’anima si muove.
Ora, il corpo si muove da luogo a luogo;
dovrebbe adunque l’anima poter mutare di luogo, o tutta insieme dislocandosi, ovvero parte a parte (2).
Ma se questo è possibile, deve pur essere possibile che dopo uscita del corpo vi ritorni;
al che seguirebbe che i morti possano risuscitare (1).7.
Il movimento accidentale potrebbe anche riceverlo da altro, perchè l’essere animato potrebbe esserespinto da una forza esterna.
Ma ciò alla cui essenza appartiene il muoversi di per sè, non può esser mosso da altro, tranne che per accidente, come ciò che è buono in sè o per sè, non è necessario che sia buono per cagion d’altro o per fine d’altro.
Eppur si direbbe che l’anima, se è in moto, sia sovrattutto mossa dai sensibili (2).8.
Se si ammette che l’anima muova se stessa, dovrebbe anche, movendo, essere mossa;
talché se ogni moto è uno spostamento di ciò che è mosso, in quanto è mosso (3), l’anima dovrebbe uscire della propria essenza, se non.è solo per accidente che muove se stessa;
or bene, il moto apparterrebbe appunto all’essenza per sè (1).9.
Dicono pure alcuni che l’anima muove il corpo in cui si trova, nel modo che essa si muove;
tra questi, Democrito, che parla quasi alla maniera di Filippo, il poeta comico (2), il quale dice che Dedalo ha fatto una statua di Venere in legno che si moveva, avendovi infuso dell’argento vivo.
E così pure fa Democrito:
perchè egli afferma che le indivisibili sfere (3) sono in continuo moto per essere naturalmente siffatte da non poter mai star ferme e che perciò seco traggono e muovono il corpo.10.
E noi gli dimanderemo se questa sia pure la causa del riposo;
ma come ciò possa avvenire sarà difficile od anche impossibile a spiegare.
Ma assolutamente non pare che l’anima muova in tal maniera l’essere animato;
sì bene per elezione e pensiero (4).11.
Così pure Timeo (5), fisiologizzando (6) intorno all’a nima, dice che essa muove il corpo, perchè siccome è in moto essa stessa, muove anche il corpo, col quale si trova congiunta.
Composta degli elementi e divisa in parti secondo i numeri armonici, affinchè potesse avere congenito il senso dell’armonia e si movesse in giri armonici col tutto, piegò la linea retta in circolo;
e distinti in un sol cerchio due cerchi uniti in due punti (1), l’uno (2) di essi divise in altri sette cerchi (3), perchè, secondo lui, i movimenti dell’anima dovevano coincidere coi giri del cielo.12.
Primieramente non è bene il dire che l’anima sia una grandezza;
imperocché è chiaro che egli vuole che l'anima del mondo sia tale, quale è quella che si chiama mente, non già quale è l’anima sensitiva o appetitiva, il cui movimento non è circolare (4).13.
Ora, la mente è bensì una e continua, ma una e continua come è uno e continuo il pensiero (5);
ed il pensiero si compone degli atti cogitativi, e questi col loro succedersi formano unità a guisa di numero e non a guisa di grandezza continua.
Quindi nemraanco la mente è un continuo propriamente detto, come vuole Timeo;
ma essa sarà un continuo senza parti e non un continuo a forma di gran dezza (1).
E di vero in qual modo la mente, se fosse una grandezza, potrebbe pensare:
venendo a contatto coll’oggetto tutta o con una qualunque delle sue parti?
con una delle sue parti considerata alla sua volta come grandezza o considerata come punto, se pure anche il punto si può dire parte?14.
Se la mente per conoscere dovrà venire a contatto coll’oggetto co’ suoi punti, siccome questi sono infiniti, chiaro è che non li percorrerà mai tutti;
se per contro dovrà venire a contatto coll’oggetto per mezzo delle sue parti, molte volte od anche infinito numero di volte conoscerà il medesimo.
Eppure è evidente che si può conoscere anche una volta sola un oggetto (2).
Che se basta che essa venga a contatto coll’oggetto con una sola delle sue parti, qual necessità che essa si muova in circolo o in generale che essa abbia grandezza?
Se per contro è necessario per conoscere che essa venga a contatto coll’oggetto con tutta la sua circonferenza, che sarà il contatto per mezzo di ciascuna parte?
Inoltre come conoscerà il divisibile coll’indivisibile e l’indivisibile col divisibile?
(3).
È poi necessario che la mente sia questo stesso circolo (4), di cui parla Timeo.
Imperocché se il moto della mente è il pensiero, quello del circolo è la circolazione.15.
Se adunque il pensiero è la circolazione, la mente dovrebbe essere il circolo, del quale una tal circolazione è il pensiero.
Ed allora non v’ha dubbio che dovrebbe sempre pensare alcunché;
ciò è necessario, perchè la circolazione è eterna.
Ma pure de' pensieri pratici vi hanno limiti, chè tutti hanno luogo per un fine, ed i pensieri speculativi sono parimente limitati dai discorsi, ed ogni discorso è o definizione o dimostrazione.
Le dimostrazioni muovono da un principio ed hanno in qualche modo termine nel sillogismo o nella conclusione;
che se non hanno un limite, pure di certo non si ripiegano al loro principio, ma sempre assumendo un termine medio ed un minore estremo, procedono per linea retta;
al contrario la circolazione ritorna al suo principio.
In quanto alle definizioni, hanno tutte un limite.16.
Oltre ciò, se la stessa circolazione si ripete più volte, è anche necessario che più volte si ripeta la conoscenza del medesimo oggetto.17.
Ancora:
il pensiero ha piuttosto analogia colla quiete e col riposo che col moto;
altrettanto dicasi del sillogismo (1).18.
Vi ha di più:
ciò che non si compie facilmente, ma per violenza, non può essere dolce;
ma se il moto non le appartiene per essenza, essa si moverà contro natura (2).19.
Dura cosa è altresì per l’anima essere unita al corpo in modo da non potersene liberare, mentre da tale unione dovrebbe piuttosto star lontana, se è meglio per la mente essere disgiunta dal corpo, come si suol dire e come pare a molti.20.
Oscura è anche la causa, per cui il cielo si debba muovere circolarmente;
imperocché nè l’essenza dell'anima può essere causa di tal moto, chè solo per accidente così si muove, nè può esserne causa il corpo, che anzi piuttosto sarebbe da dire che questo riceva dall’anima il movimento (1).21.
Nemmeno si può dire che il moto circolare sia in lei, perchè sta meglio così (2);
mentre pur bisognava che si potesse dire che Dio ha dato moto circolare all'anima, perchè è meglio per lei muoversi che star ferma, ed è meglio muoversi in tal guisa che altrimenti.
Ma siccome tale considerazione torna più opportuna in altri ragionamenti (3), per ora lasciamola in disparte.22.
Una delle stranezze che si incontra nella dottrina testé esaminata e nella più parte delle altre intorno all’anima è questa:
uniscono e pongono l’anima nel corpo senza curarsi di definire per qual cagione ed in qual modo il corpo la contenga.
Ma pure sarebbe stato il caso di chiarire questo punto.
Se in conseguenza di simile unione l’una è attiva, l’altro passivo, l’una movente e l’altro mosso, non possono già questi vicendevoli rapporti intercedere fra due esseri qualunque.23.
Ma costoro mirano solo a mostrare qual cosa sia l’anima, ed intanto non si dànno briga alcuna di definire il corpo che la deve ricettare, come se fosse possibile quello che si dice nei miti Pitagorici, che un’anima qualunque entri nel primo corpo in cui s’imbatte;
mentre al contrario si vede che ciascun corpo ha la sua propria forma e figura.
Gli è come se alcuno dicesse che l’architettura entra nei flauti, poiché l’arte deve servirsi di istrumeati suoi proprii, come fa l'anima del corpo (1).
L’anima non può essere un’armonia (§ 1-8).
— Si torna a ribattere l’opinione che fa consistere l’essenza dell’anima nel moto, ricercando se le affezioni dell’anima siano movimenti (§ 9-15).
— Dopo si viene a dimostrare che l’anima non può essere un numero semovente (§ 16-22).1.
Ci venne tramandata intorno all’anima ancora un’altra opinione, per molti non meno persuasiva delle altre, che comunemente si ripetono (2), la quale ebbe già a dar conto di sé nello esame che se n’è fatto ne’libri che sono di pubblica ragione (1):
dicono pertanto che l’anima è un’armonia, adducendo in prova del loro asserto che l’armonia è una mescolanza ed un contemperamento dei contrari e che il corpo risulta appunto dai contrari (2).2.
Ma se l’armonia è una proporzione od una composizione delle cose insieme mescolate, i'anima non può essere nè l’una nè l’altra (3).3.
Inoltre il moto non si può spiegare dall’armonia, mentre esso, a dir vero, è ciò che viene soprattutto attribuito all’anima.4.
Si converrebbe di preferenza usar il vocabolo armonia a proposito della sanità ed in generale parlando dei pregi corporei, anziché a proposito dell’anima (4).
Il che diverrebbe evidentissimo se alcuno s’accingesse a ricondurre le passioni ed azioni dell’anima ad una delle armonie che si conoscono (5).
Difficilmente ci riuscirebbe.5.
Di più:
se dicessimo (6) armonia, prendendo il vocabolo in questi suoi due significati:
1°, senso che sovrattutto gli appartiene, per esprimere la combinazione delle grandezze stesse che compongono gli esseri che hanno movimento e sono nello spazio, quando quelle si commettano in moda che nulla più di intermedio possa fra loro aver luogo (1);
2° per esprimere la proporzione, in cui stanno fra loro i componenti un miscuglio;
seintendiamo armonia in questi due significati, è facile a vedere che nè nell’uno nè Dell’altro si può sostenere che l’anima sia un’armonia.
La composizione delle parti del corpo è assai facile ad escludersi (2):
è evidente che in molte e varie guise si commettono fra loro le varie parti del corpo;
ma di qual parte od in qual maniera supporre che la mente sia la composizione, nè la mente soltanto, ma anche la sensitività e la concupiscibilità?6.
Nè meno assurdo è il dire che l’anima sia la proporzione del miscuglio;
perchè non può avere una medesima proporzione la mescolanza degli elementi, secondochè ne risulta carne o ne risulta osso.
Ed allora seguirebbe che per tutto il corpo dovrebbero essere più anime (1), se tutte le cose nascono dalla mescolanza degli elementi e la proporzione di cosiffatta mescolanza è l’armonia, l’anima.7.
E qui non v’ha dubbio che si potrebbe volgere anche ad Empedocle una tale domanda:
egli dice che ciascun corpo è quello che è in virtù di una determinata proporzione, nella quale coesistono fra loro gli elementi che la compongono:
or bene, l’anima è essa questa proporzione od è qualcos’altro che inesiste nelle membra?
Ancora:
l’amicizia è essa causa di un miscuglio qualsiasi o di un miscuglio combinato secondo una determinata proporzione?
Ed è essa stessa l'amicizia una tale proporzione, ovvero sarà qualcosa altro, diverso dalla proporzione?
(2).8.
Tali difficoltà pertanto sono inerenti alla dottrina che fa dell'anima un’armonia.
Che se poi l’anima non è la proporzione del miscuglio, perchè dunque mai col togliere alla carne la sua natura di carne ed alle altre parti dell’essere animato quello che le fa essere tali (3), si toglie l’anima stessa?
Ed ancora:
se l'anima non è il rapporto stesso del miscuglio, perchè questo si scompone quando l’anima l’abbandona?
(1).
Chiaro adunque procede da quanto abbiamo detto (2) che l’anima non può essere l’armonia del corpo nè essere mossa in direzione circolare.9.
Ma è possibile che essa si muova accidentalmente, come dicemmo, e che accidentalmente muova se stessa, come può muoversi ciò in cui essa esiste, e questo può esser mosso dall’anima.
In altra guisa non è possibile per lei il moto da luogo a luogo (3).10.
Ben a ragione alcuno potrebbe muovere difficoltà relativamente al moto dell’anima, riguardando a questo:
noi diciamo che l’anima si addolora e si rallegra, ardisce e teme, ed inoltre che si sdegna, sente e riflette;
tutte queste operazioni ci si presentano come altrettanti movimenti:
di qui potrebbe alcuno inferire che essa si muova.11.
Ma ciò non è punto necessario;
perchè, si ammetta pure come verissimo che l’addolorarsi, il rallegrarsi ed il ri flettere sieno altrettanti movimenti e che ciascuna di queste operazioni consista appunto in un movimento, questo movimento ha ben origine dall’anima, ma, per esempio, l’adirarsi od il temere col moversi del cuore così e così;
ed il riflettere o è alcunchè di analogo o dipende dal muoversi di qualche altra parte del corpo (1).
Di questi movimenti poi alcuni hanno luogo per uno spostamento delle parti messe in moto, altri per un’alterazione delle medesime.
Quali poi queste sieno e come ciò avvenga, è altra questione.12.
Il dire che l’anima si sdegna, tanto vale quanto il dire che l’anima tesse o fabbrica una casa;
perchè forse sarebbe meglio non già dire che l'anima prova compassione o impara o riflette, ma che l’uomo per mezzo dell’anima;
il che avviene non perchè il moto sia in lei, ma perchè il moto ora va infino a lei, ora da lei procede, come, p. e., la sensazione è suscitata in lei dagli oggetti particolari, la memoria invece, da lei partendo, si estende ai movimenti od ai riposi degli organi de’ sensi (2).13.
Ma l’intelligenza pare che entri (3) nell’anima come una particolare essenza e che non si spenga.
Se ciò fosse possibile, dovrebbe, più che per ogni altra causa, spegnersi per l’indebolimento che segue nella vecchiaia;
ma forse avviene qui come negli organi sensorî:
se il vecchio potesse ancora fornirsi di un tal occhio quale si conviene alla vista, vedrebbe come il giovane.
Talché la vecchiaia viene non già per alcuna modificazione dell’anima, ma per modificazione di ciò in cui essa esiste, come succede nella ubriachezza e nelle malattie.14.
Così pure la facoltà di intendere e speculare si spegne guastandosi alcunché d’intrinseco all’essere animato (1), ed essa dal canto suo è inalterabile.
Ma il riflettere e l'amare o l’odiare non sono già affezioni di quella facoltà, bensì del soggetto che la contiene, in quanto la contiene.
Donde conseguita che struggendosi questo, più non si ha memoria nè amore, perchè ricordare ed amare non sono funzioni proprie della facoltà di intendere e conoscere, ma del composto animato, che s’è sfasciato:
invece la mente è forse alcunchè di più divino e di impassibile.15.
Da quanto fu detto, si rende manifesto che non è possibile che l’anima sia in moto;
e se assolutamente non si muove, chiaro è altresì che non può muoversi da se stessa (2).16.
Ma molto più irragionevole delle sovraesposte è l’opinione che fa dell’anima un numero semovente.
Coloro che ciò affermano s’avvolgono primieramente nelle medesime difficoltà che quelli che la vogliono in moto, e poscia in altre particolari che provengono dal dirla un numero (1).
E come mai concepire un’unità in moto?
mossa da che ed in qual forma, se essa è senza parti, epperciò senza qualità differenti?
Posto solo che essa sia movente e mossa, non sarebbe già più senza differenze.17.
Di più:
siccome si dice che la linea movendosi genera la superficie, di necessità anche i movimenti delle unità saranno linee, perchè il punto non è altro che l’unità avente una posizione.
Dal che senz’altro seguirebbe che il numero dell’anima sia in qualche luogo ed occupi un posto.18.
Ancora:
se da un numero si sottrae altro numero o l’unità, resta un numero diverso (2):
ma le piante ed alcuni degli animali tagliati a pezzi continuano a vivere, e sembra che questi posseggano un’anima specificamente identica con quella del tutto.19.
Non parrebbe doverci essere differenza alcuna tra il dire unità semplici o piccoli corpuscoli;
e di vero, se le piccole sfere di Democrito si riducono ad unità semplici, dimodochè non resti di esse più altro che il quanto, vi sarà sempre nel quanto, come nel continuo, la dualità di movente e mosso;
perchè ciò che s’è detto non ha già valore, perchè differiscano fra loro più o meno di grandezza, ma puramente perchè sono un quanto.
Laonde sarebbe necessario che ci fosse alcunchè potente a muovere le unità.
Or bene, se nell’essere animato l’anima è il movente, lo sarà pure nel numero;
onde l’anima non sarebbe già movente e mossa, ma soltanto movente (3).20.
Ma come è mai possibile che l’anima del numero sia un’unità?
essa dovrà pure in qualche modo potersi distinguere dalle altre;
ma in un punto preso come unità qual differenza si può ancora ravvisare dagli altri, tranne la posizione?
Se per contro sono diverse le unità e i punti nel corpo dalle unità dell’anima, le unità dell’anima saranno nel medesimo spazio che i punti del corpo, perchè ciascuna unità occuperà il posto di un punto.
Ed allora che ostacolo vi sarà, se ve ne sono due in una, che ve ne sia un numero infinito?
Perchè le cose il cui spazio è indivisibile sono indivisibili anch’esse (1).21.
Se pertanto i punti del corpo sono il numero dell’anima, ovvero se l’anima è il numero che risulta dai punti che sono nel corpo, perchè non tutti i corpi hanno l’anima?
Giacché si sa che in tutti i corpi vi sono punti e questi di numero infiniti (2).22.
Inoltre, come sarà ancor possibile che le anime (1) si separino e sciolgano dai corpi, se nemmeno le linee sono divisibili in punti?
Prosegue a confutare l’opinione che fa dell’anima un numero (§ 1-3).— Riassunte brevemente le opinioni degli antichi (§ 4), viene a discorrere se l’anima possa constare degli elementi e fa, di passaggio, menzione di Empedocle (§ 6-22).
— Conchiude il libro accennando alla questione, se l’anima nelle sue azioni cooperi tutta, o se ciascuna delle sue funzioni corrisponda ad una parte dell’anima (§ 23-27).1.
Coloro che professano questa opinione, come già notammo, dall’un canto vengono a dire il medesimo che coloro i quali fanno dell’anima un corpo a parti sottili, dall’altro si accordano con Democrito, che dice il corpo mosso dali' anima;
ma qui con errore tutto loro proprio (2).
Imperocchè, se l’anima è diffusa in tutto il corpo senziente, di necessità segue che vi abbiano in una due corpi, se l’anima è alcunché di corporeo.
E così anche per coloro che la dicono un numero è necessario che o in un sol punto vi siano molti punti o che ogni corpo abbia un’anima, se questa non è un numero distinto e diverso dai punti che sono nel corpo (1).2.
Ne segue ancora che l’essere animato sia mosso dal numero, come dicemmo voler pure Democrito:
e qual differenza tra il dire sfere piccole o unità aventi grandezza o semplicemente unità in moto?
Perchè nell’uno e nell’altro caso è pur sempre necessario che il corpo si muova pel muoversi di quelle.3.
A coloro adunque che insieme combinarono movimento e numero si presentano tali ed altrettali inconvenienti;
perchè questa definizione, non che l’essenza, non coglie neppure ciò che nell’anima vi ha di accidentale;
il che si farebbe palese qualora alcuno s’accingesse con questo concetto dell’anima a spiegarne le azioni e passioni, come p.e.
raziocinii, sensazioni, piaceri, dolori e tutte le altre;
perchè, come prima abbiamo (1) detto, partendo dal moto e dal numero, non sarebbe neppur facile di indovinarle (2).4.
Ci furono pertanto tramandate tre maniere di definire l’anima:
gli uni la definiscono per ciò che vi ha di più atto a muovere, perchè muove se stessa;
gli altri per il corpo più’ sottile di tutti o pel meno corporeo:
a quali difficoltà e contraddizioni vadano incontro queste due maniere, già l’abbiamo a un di presso esaminato (3).5.
Resta ora che consideriamo la terza maniera, come cioè si possa dire chel’anima consti degli elementi.
Questo sostengono affinchè l’anima senta le cose e ne conosca ciascuna (4);
ma poi necessariamente cadono in molte assurdità.
Ammettono che la conoscenza avvenga per via di similitudine, supponendo che l’anima sia in certo modo identica colle cose.
Ora, non esistono soltanto i semplici elementi (1), ma molte altre cose, anzi forse innumerevoli, quelle che dagli elementi si producono.6.
Ma concedasi pure che così l'anima conosca esenta ciascuno degli elementi onde le cose si compongono:
con qual mezzo conoscerà o sentirà essa il tutto che ne risulta, come, p. e., che sia il dio o l’uomo o la carne o l’osso?
Altrettanto dicasi di tutti i composti;
perchè ciascuno essere non contiene già gli elementi in un modo qualsiasi, ma bensì secondo una determinata proporzione e composizione, come, p. e., dice Empedocle dell’osso :
Quindi a nulla gioverebbe che gli elementi inesistessero nell’anima, se non vi fossero pure le loro proporzioni ed i modi, onde si combinano;
perchè ciascun elemento conoscerà bensì il suo simile, ma nulla vi sarà poi che conosca l’osso o l’uomo, se anche questi non inesistono nell’anima.
E che ciò sia impossibile non occorre nemmeno dirlo.
E chi di fatti si starebbe in dubbio a rispondere se nell’anima si trovi la pietra o l’uomo?
E così pure il bene ed il non bene;
ed altrettanto dicasi di tutte le altre cose.7.
Inoltre in più sensi predicandosi l’essere (perchè può indicare un codesto, un quanto, un quale od anche alcun altro delle distinte categorie) si potrà attribuire l'essere all’anima in tutti questi sensi o no?
(1).
Ma non pare che vi siano elementi comuni a tutte le categorie.
0 si dirà invece che l’anima consti solo di quelle categorie che appartengono alle essenze?
(2) Ed allora, come conoscerà essa le cose delle quali si predicano le altre categorie?
0 vorranno dire che di ciascun genere di cose si dànno elementi e principii particolari, dei quali compongono l’anima?
Ma è impossibile che dagli elementi del quanto risulti una sostanza e non un quanto.
Dunque l’anima sarà un quale e un quanto ed una sostanza.
— Tali ed altre simili difficoltà si presentano a coloro che fanno l'anima un composto di tutti gli elementi.8.
Ed è poi anche strano il dire che il simile sia impassibile da parte del simile e poi soggiungere che il simile si sente col simile e che il simile col simile si conosce;
perchè essi suppongono che il sentire sia un essere passivo ed un essere in moto, similmente l’intendere ed il conoscere!
(3).9.
Le molte incertezze e difficoltà che rampollano dal dire, come Empedocle, che l’anima conosce ogni cosa per via degli elementi corporei e del rapporto di similitudine, sono una conferma di quanto abbiamo detto (1):
imperocché, quanto vi ha nel nostro corpo di essenzialmente terreo, come per esempio, ossa, nervi (2) e capelli, pare che non senta affatto, e quindi nemmeno il simile;
eppure dovrebbe sentire.10.
Inoltre in ciascuno de’principii l’ignoranza sarebbe maggiore della cognizione, perchè conoscerà una sola cosa, ne ignorerà molte, cioè tutte le altre.
E ad Empedocle appunto accade che il suo Dio sia il più stolto degli esseri, perchè esso solo non conoscerebbe uno degli elementi, la contesa, mentre gli esseri mortali li conoscerebbero tutti, risultando ciascuno di questi da tutti gli elementi (3).11.
Ed in generale perchè mai tutti gli esseri non sono animati, se tutti sono un elemento o risultano da un elemento o da più o da tutti?
Imperciocchè è necessario che ogni essere conosca almeno un elemento, o più, o tutti.12, Nè con questa dottrina si potrebbe rispondere a chi domandasse che sia ciò che rende una ciascuna cosa:
gli elementi, ben inteso, hanno rassomiglianza colla materia (1), mentre ciò che li riduce ad unità è alcunché di più nobile, checché esso sia;
ma che v’abbia cosa alcuna migliore e superiore all’aniraa è impossibile (2), ed ancora più impossibile che v’abbia cosa alcuna superiore e migliore della mente, È quindi ragionevole ammettere che la mente sia la primigenia e la sovrana in rerum natura, mentre costoro affermerebbero soltanto che gli elementi sono i principii delle cose elementate (3).13.
Tutti poi e coloro che dicono l’anima essere composta degli elementi perchè conosce e sente le cose, e coloro che la dicono ciò che è più atto a muovere, non comprendono nella loro definizione ogni anima, perchè non tutti i senzienti sono mobili;
è un fatto che alcuni tra gli esseri animali non si muovono localmente.
Eppure, rispetto a questo movimento almeno (4), è ammesso che sia l’anima quella che lo eccita negli esseri animati (1).
Il simile dicasi di coloro che fanno derivare dagli elementi la intelligenza e la sensitività.
È evidente che le piante vivono, sebbene non partecipino della locomozione e della sensitività e che molti animali sono sforniti di facoltà pensante.14.
Ed ancorchè si volesse ciò concedere, ed ammettere quindi che la mente sia una parte dell’anima come lo è la sensitività, non si verrebbe eziandio con questo ad abbracciare ogni anima, nè tutte le facoltà dell'anima, nè il modo con cui formano un’unità.15.
Domina il medesimo errore in ciò che si afferma nei così detti carmi Orfici:
si dice in quelli che l’anima dall’universalità delle cose entra negli esseri animati nell’atto della respirazione, portatavi dai venti;
perchè ciò non è certo possibile per le piante, nè per alcuni degli animali, se non respirano tutti.
Ciò sfuggì ai sostenitori di una tale opinione.16.
Anche ammesso che l’anima debba comporsi degli elementi, non è punto necessario comporla di tutti, bastando l’uno degli opposti per distinguere e giudicare il suo opposto;
e di vero col retto si distingue il retto e il curvo, criterio di amendue è il regolo;
mentre il curvo non è giudice nè di sè stesso, nè del retto.17.
Vi sono anche certuni che vogliono l’anima diffusa nell’ universalità delle cose (2);
onde forse a Talete (3) venne in pensiero che l’universo sia pieno di dei.18.
Anche qui s’intoppano delle difficoltà:
per qual motivo l’anima standosi nell’aria o nel fuoco, non li fa esseri animati, ma sì bene produce tale effetto nelle cose che risultano dalla mescolanza di quelli, quantunque negli elementi parrebbe dover essere migliore?
19.
Si potrebbe anche domandare per qual cagione l’anima, che è nell’aria, debba essere migliore e più lontana dal distruggersi che quella che è negli animali.20.
O ci accostiamo all’una o all’altra parte, s’incontra una stranezza od un assurdo;
di vero l’affermare che il fuoco e l’aria siano animali è una cosa al tutto strana;
ma d’altra parte sarebbe assurdo il non dirli animali, se hanno l’anima.21.
Verosimilmente hanno attribuito l’anima agli elementi, perchè il tutto dev’essere della medesima natura delle parti :
e così diviene per loro necessario ammettere che l’anima sia della medesima natura nelle sue parti, se gli esseri animati diventano tali assimilandosi alcunché di ciò che li circonda.
Ma se l’aria in qualunque suo tratto è sempre della medesima natura, ed invece l’anima presenta una varietà di parti, segue che parte dell’anima sia nell’aria e parte qo.
Quindi o l’anima dovrebbe avere tal natura da escludere ogni varietà o non potrebbe inesistere in qualsivoglia parte dell’universo (1).22.
Dalle sovraesposte considerazioni adunque risulta che nè il conoscere è proprio dell'anima perchè essa si componga degli elementi, e che nè bellamente nè veracemente si dice che essa sia in moto.23.
Siccome poi sono proprietà dell’anima conoscere, sentire, opinare, ed anche desiderare e volere ed in generale appetire, ed il moto locale è prodotto negli animali dall’anima, inoltre il crescere e il fiorire ed il deperire, ciascuna di queste funzioni appartiene a tutta l’anima e coir tutta l’anima pensiamo e sentiamo e compiamo ogni altra funzione vuoi attiva, vuoi passiva, o da una diversa parte dell’anima dipenderà ciascuna di queste funzioni?
Ed il vivere dipenderà da una o più o tutte, oppure avvi di esso un’altra cagione?24.
Affermano alcuni che essa ha parti e che con una intende, coll'altre sente.
Ma allora che cosa riduce l’anima ad unità?
è affatto evidente che ciò non può essere il corpo, anzi pare che avvenga il contrario, che l’anima cioè tenga insieme il corpo:
per lo meno è un fatto che quando l’anima si è dipartita dal corpo, questo spira eva in putrefazione (1).
Che se vi ha alcunché d’altro che riduce l’anima ad unità, questo è ciò che veramente sarebbe da dirsi anima.
E qui sarà di bel nuovo da fare la ricerca se questo alcunché d’altro sia uno od abbia parti.
Se è uno, allora perchè non ammettere subito che anche l’anima è una?
se per contro ha parti, il nostro discorso si volgerà di bel nuovo a ricercare qual cosa ne tenga insieme le parti;
e così all’infiuito.25.
Si potrebbe anche sollevare una questione intorno alle parti dell’anima, quali attività cioè eserciti ciascuna di esse nel corpo.
Se l’anima intera tiene insieme tutto il corpo, cia scuna parte dell’anima deve tenere insieme una data parte del corpo, ma ciò pare impossibile;
e di vero, qual parte debba essere tenuta insieme dalla mente ed in qual maniera, sarebbe difficile anche a pur volerselo immaginare.26.
È un fatto che le piante divise vivono e cosi pure tra gli animali alcuni degli insetti (1), come avessero un’anima specificamente, se non numericamente, identica a quella di prima:
almeno, l’una e l’altra delle due parti in cui vennero divisi sente e si muove nello spazio per un certo tempo.
Che se non la durano a vivere, non è punto a stupire:
mancano degli organi necessari a conservare la loro natura.
Ciò nondimeno nell’uno e nell’altro segmento trovansi tutte le parti dell’anima e sono fra loro e col tutto della medesima specie, come se le parti dell’anima fossero tra loro inseparabili, ma l’anima intera fosse divisibile (2).27.
Pare che anche il principio delle piante sia in qualche modo un’anima;
anima di cui partecipano ad un tempo gli animali e le piante.
Questa è separabile dal principio senziente, ma senza di questo nessuno degli esseri è capace di sentire.
Esposte ed esaminate le opinioni de’filosofi che lo precedettero, A. si accinge a definire l’anima (§ 1).
— Premesse alcune distinzioni (§ 2-3), conchiude che l’anima è l’atto di un corpo naturale fornito di organi (§ 5-6).
— Non è da ricercare se corpo ed anima siano tutt'uno o no (§ 7).
— Del rapporto tra anima e corpo (§8-11);
sesia o no l’anima separabile dal corpo (§ 12-13).1.
Basti quanto abbiam detto fin qui delle opinioni tramandateci dagli antichi intorno all’anima.
Ed ora ripigliamo la trattazione rifacendoci come da capo, e cerchiamo di determinare che sia l’anima e quale ne possa essere la più larga delle definizioni.2.
Diciamo pertanto che uno de’generi dell’essere è l’essenza (1), e con questa intendiamo in primo luogo la materia, ciò che di per sè non è un essere determinato, iu secondo luogo la forma eia specie, per la quale senz’altro si dice che quella è un codesto, in terzo luogo ciò che di amendue risulta.
Adunque la materia è la potenza (2), la specie.
l’atto (1), che può essere atto in due modi o come la scienza o come lo speculare (2).3.
Si hanno per essenze innanzi tutto i corpi e specialmente i corpi naturali (3), perchè questi sono il principio degli altri.
Ora, de’corpi naturali alcuni hanno vita ed altri no;
per vita intendiamo il nutrirsi di per sè, il crescere ed il deperire.
Talché ogni corpo naturale che partecipi della vita sarebbe un’essenza, un’essenza, si potrebbe dire, composta (1).4.
E poiché qui abbiamo un corpo, ed un corpo così e così determinato (2), che cioè ha la vita, segue che il corpo non sia l'anima;
perchè il corpo non è una delle cose che si possono predicare di un snbbietto, ma è piuttosto esso stesso da considerarsi come subbietto e materia.
L’anima adunque necessariamente sarà un’essenza;
un’essenza, in quanto forma di un corpo naturale che abbia la vita in potenza.
Ma l’essenza è l’atto;
dunque l’anima sarà l’atto di un tal corpo.5.
Ora l’atto si può considerare sotto due aspetti, o come la scienza o come lo speculare.
Chiaro è tosto che qui vuoisi intendere come la scienza;
infatti il soggetto, a cui l’anima appartiene, pnò essere in istatodi sonno odi veglia;
la veglia corrisponderebbe allo speculare, il sonno all’avere in possesso, ma non attivamente.
Anteriore d’origine in rapporto ad un medesimo oggetto è la scienza.
Epperò l’anima sarà l’atto primo di un corpo naturale che abbia potenzialmente la vita (3).6.
Già s’intende, di un corpo tale che sia fornito di organi.
Sono pur anche organi le parti delle piante, ma del tutto semplici;
così la foglia è il riparo dui pericarpio, il pericarpio del frutto e le radici si ragguagliano alla bocca;
tanto l'una quanto le altre assorbono il cibo (1).
Quindi, se si volesse fermare una nozione dell’anima che ne abbracciasse ogni specie, sarebbe da definirla l’atto di un corpo naturale fornito di organi.7.
Epperò, non si deve nemmanco dimandare se l’anima ed il corpo siano tutt’uno, come non si domanda se siano tutt’uno la cera e la figura, ed in generale la materia di ciascun oggetto e ciò di cui essa è materia;
imperocché de’molti significati in cui si prendono l'uno e l’essere, quello che è veramente proprio si conviene all’essenza (2).8.
In generale adunque s'è detto che cosa sia l’anima :
una essenza secondo il concetto (3) e questa è la quiddità (4) di un corpo determinato:
così se alcuno degli istromenti fosse un corpo naturale, p. e., la scure, nell’essere scure consisterebbe l’essenza di quella, e ciò ne sarebbe l’anima;
perchè levata questa, non vi sarebbe più la scure, se non di nome.
Ma lasciamo ora da parte l’esempio della scure (5):
l’anima non è la quiddità e la nozione di un corpo simile, ma di un corpo naturale determinato che ha in sè il principio del moto e della quiete.9.
Un’analoga osservazione noi possiam fare rispetto alle parti dell’animale:
se l’occhio fosse un animale, la vistane sarebbe l’anima, perchè la vista è appunto quell’essenza dell’occhio che si ricava dalla definizione (1) del medesimo.
L’occhio poi è la materia della vista, perduta la quale, non c’è più occhio, se non di nome, come sarebbe un occhio di pietra od un occhio dipinto.
Quello che abbiamo detto di una parte si può estendere a tutto il corpo animato:
in quel medesimo rapporto in cui sta la parte colla parte, sta pure tutta la sensitività con tutto il corpo senziente (2) in quanto senziente.10.
E non è già il corpo (3), che ha perduto l’anima, quello che ha potenzialmente la vita, ma si quello che la possiede.
Il seme ed il frutto sono potenzialmente un cosiffatto corpo.11.
Pertanto come il taglio e la vista, anche la veglia è un atto, e come la vista è anche la potenza dell’organo, medesimamente l’anima lo è del corpo (4);
invece il corpo è soltanto un essere potenziale;
ma come l’occhio è costituito dalla pupilla e dalla vista, così anche nel caso nostro l’anima ed il corpo costituiscono l’essere animato.12.
È quindi manifesto che l’anima non è separabile dal corpo, o almeno non ne sono separabili alcune sue parti, se di sua natura è composta;
imperocché di alcune parti del corpo è essa per l’appunto l’atto.
Tuttavia nulla osta che alcune parti siano separabili, perchè non sono atto di verun corpo.13.
Ancora oscuro ci rimane se l’anima sia l’atto del corpo come il nocchiero della nave (1).
— Abbiamo qui in termini generali delineato e adombrato il concetto (2) dell’anima.
La vera definizione non deve solamente enunciare il fatto, ma anche la causa del fatto (§ 1).
— Si investiga la definizione dell’anima considerandone le facoltà (§ 2-6).
— Differenza che intercede frale facoltà (§ 711).
— Posto che l’intelligenza sia dalle altre separabile (§ 9), queste sono fra loro connesse in modo da formare una serie continuata (§ 8-11), e sono separabili solo mentalmente.
— Da queste facoltà si deduce che l’anima è la forma del corpo (§ 12-13), e che deve inesistere in un corpo per lei conformato (§ 14-15).1.
Siccome da ciò che per sé veramente ci riesce men chiaro, ma che per mezzo di sensi ci è più manifesto, noi possiamo risalire a ciò che è più chiaro e più noto secondo ragione (1), ritentiamo per questa via (2) di arrivare alla definizione dell’anima.
Imperocché la definizione deve non solo mostrarci il fatto (3) come s'usa nella più parte delle definizioni, ma contenere in sé e mettere in evidenza anche la causa.
Invece le definizioni si sogliono formolare a guisa di conclusioni (4):
p. e., che cosa è la quadratura?
l’eguaglianza di un quadrilatero rettangolo ed equilatero ad uno che abbia lati disuguali.
Ma con questa definizione non si esprime altro che una conclusione;
per contro colui che dice che la quadratura consiste nel ritrovamento di una media indica la causa del fatto stesso.2.
Per istabilire un principio delle nostre osservazioni, diciamo che l’animato si distingue dall’inanimato mediante la vita.
Siccome poi si dice vivere io varii significati, ammettiamo che viva anche quel soggetto del quale sia pro pria una sola delle seguenti facoltà (1):
mente, senso, moto e quiete riferiti allo spazio, moto riferito alla nutrizione, all’auraento ed al deperimento.3.
Epperò si possono anche considerare come viventi le piante in generale:
è un fatto che esse hanno in sè una tale potenza ed un tal principio, pel quale aumentano e deperiscono per opposte direzioni;
poiché esse non crescono già all’insù senza crescere pure aU'ingiù, ma egualmente in amendue le direzioni ed in ogni senso e si nutrono e per ciò la durano a vivere (2) insino a tanto che possono prendere cibo.4.
Questo genere di vita può stare senza gli altri, ma gli altri negli esseri mortali non sono possibili senza questo.
Il che si vede nelle piante, alle quali niun’altra potenza dell’anima appartiene.
Pertanto la vita è negli esseri viventi mediante questo principio, e l’animale poi è essenzialmente costituito tale per via della sensibilità;
ed invero noi diciamo animali e non soltanto esseri viventi anche quelli che non si muovono e non mutano posizione, ma che sono dotati della sensibilità.5.
De’sensi il primo che appartiene a tutti gli animali è il tatto.
Ed a quel modo che la facoltà vegetativa può separarsi dal tatto e da tutta la sensibilità, così il tatto può disgiungersi dagli altri sensi.
Diciamo facoltà vegetativa quella parte dell’anima di cui partecipano anche le piante.
Quanto agli animali per contro è evidente che posseggono tutti la sensitività tattile;
il perchè dell’una e dell’altra cosa, lo diremo in seguito.6.
Per ora basti il dire, che l’anima è il principio delle facoltà già da noi enumerate (1) e che da esse viene definita vegetativa, sensitiva, cogitativa e motrice (2).7.
Se ciascuna sia un’anima o una parte dell’anima e, ammesso che ne sia una parte, se ne sia tal parte che si possa da quella separare soltanto mentalmente o anche localmente, per alcune di esse è facile a vedere, ma per altre ci si presentano difficoltà (3).8.
Imperocché, quello che si verifica nelle piante, che alcuni pezzi delle medesime divisi e separati (4) l’uno dall’altro vivono, come se l'anima che è in questi fosse una attualmente in ciascuna pianta, ma molteplice in potenza (5), notiamo che avviene altresì per altre proprietà dell’ anima, negli insetti, ne’loro segmenti;
perocché ciascun segmento ha sen sibilità e moto locale, e, se sensibilità, anche fantasia (1) ed istinto;
perchè dove è sensibilità, ivi anche piacere e dolore, e dove piacere e dolore, necessariamente anche desiderio.9.
Ma in quanto alla mente ed alla potenza speculativa la cosa non è ben chiara;
questa sarebbe piuttosto un’anima di altro genere ed essa soltanto sarebbe separabile, come ciò che è eterno dal corruttibile.10.
Dal sin qui detto è manifesto che le altre parti dell’anima non sono separabili, come vogliono alcuni (2);
ma che quanto al concetto sieno diverse, è manifesto;
così il il concetto che noi abbiamo di ciò che è conformato a sentire è diverso da quello di ciò che è conformato ad opinare, dal momento che il sentire e l’opinare sono tra loro differenti.
Altrettanto dicasi di ciascun’altra delle summentovate facoltà.11.
Inoltre queste ad alcuni degli animali appartengono tutte, ad alcuni solo in parte, ad altri una solamente.
Dal che si spiega la differenza fra gli animali;
per quale cagione, è da vedersi in appresso.
Ha luogo appunto il medesimo, anche riguardo ai sensi:
alcuni degli animali gli hanno tutti, alcuni solo parte, altri soltanto uno, il più necessario, il tatto.12.
Poiché ciò mediante cui viviamo e sentiamo (1) è duplice, come ciò mediante cui sappiamo, l’uno è la scienza e l’altro l’anima (coll’una e coll’altra di queste noi diciamo di sapere), similmente anche ciò mediante cui godiamo buona salute (l'uno è la sanità, l’altro il corpo o tutto o parte), e di questi mezzi, sì la scienza che la sanità sono la forma e la specie e la nozione ed in certo modo l’attuazione del soggetto, che ne è ricettivo (l’una del soggetto capace di sapere, l’altra del soggetto capace di essere risanato (2), poiché si pare che l’azione di ciò che può agire ha luogo in un soggetto passivo, che abbia disposizione a riceverla), e siccome l’anima è ciò mediante cui viviamo e sentiamo e pensiamo nel primo senso di queste parole, dalle tre sovraenunciate premesse ne deriva che l’anima è la nozione e la specie, e che non è da intendere come il sostrato.13.
Dicendosi poi essenza in tre significati, come già avvertimmo, nell’uno è la specie, nell’altro è la materia, nel terzo il composto dell’uno e dell’altro, di questi la materia è la potenza, la specie è l’atto;
e poiché il risultante dalla materia e dalla forma è l’animato, così il corpo non è l’atto dell’anima, ma questa sarà piuttosto l’atto di un certo corpo.14.
Epperò dirittamente veggono coloro che credono che l’anima nè possa essere senza il corpo, nè sia un corpo;
essa non è un corpo, ma inesiste in un corpo ed in un corpo così e così fatto (1);
nè accade già quello che volevano quegli antichi che la cacciavano in un corpo senza curarsi di determinare quale esso fosse e come fatto, quantunque sia evidente che una qualunque cosa non può essere ricettiva di un’altra qualunque.15.
Il che è altresì conforme a ragione (2), perchè l’atto di ciascuna cosa si svolge in un soggetto che ne abbia la potenza ed in una propria materia.
Donde è chiarito che l’anima è l’atto e la nozione di ciò che ha la potenza a diventar animato.
Si enumerano nuovamente le facoltà dell’anima (§ 1), si espone in che modo si succedano (§ 2), in qual modo si trovino negli esseri animati (§ 3-4), dimostrando che si contengono fra loro in tale ordine che la superiore si fonda sempre sull'inferiore (§ 5-7).1.
Quelle tra le potenze dell’anima che noi abbiamo annoverato, in alcuni degli animali si trovano tutte, in altri solamente alcune, come già dicemmo, in altri una soltanto.
Chiamiamo potenze le facoltà di nutrirsi, di sentire, di appetire, di muoversi localmente, di pensare.2.
Alle piante appartiene solamente la facoltà vegetativa, agli altri esseri animati (1), oltre questa, anche la sensibilità:
e se la sensibilità, anche l’appetire, e l’appetire è desiderio e ardore e volere, e gli animali hanno tutti almeno uno dei sensi, il tatto.
De’ senzienti è anche proprio il piacere e il dolore, il piacevole ed il doloroso (2), ed agli esseri, dei quali tali cose sono proprie, appartiene pure il desiderio, che non è se non un’appetenza dell’aggradevole.3.
Inoltre hanno il senso della nutrizione;
il tatto è il senso della nutrizione;
imperocchè tutti gli animali si cibano di cose asciutte e umide e calde e fredde, il senso delle quali è per l’appunto il tatto che solo per accidente si estende anche gli altri sensibili (3):
e ciò perchè non danno nutrimento alcuno, nè il suono, nè il colore, nè l’odore.
Invece il sapore è una delle cose tangibili;
la fama e la sete sono desideri;
la fame è desiderio di cose secche e di calde, la sete, di fredde e di umide, ed il sapore entra a guisa di condimento delle medesime.
Su questo daremo altrove maggiori schiarimenti (1);
qui basti il dire, che gli animali forniti del tatto hanno pure l’appetito.
Quant’è alla fantasia, la cosa non è ancora ben chiara;
ne faremo inchiesta più tardi.4.
Ad alcuni degli animali, oltre le anzidetto facoltà, appartiene anche il moto locale, e ad altri puranco la facoltà cogitativa e la mente, come, p. e., agli uomini ed a qualsivoglia altro essere animato di tal fatta od anche di maggior pregio possa esistere.5.
È pertanto manifesto che il concetto dell’anima sarebbe uno come è quella della figura;
ed invero come riguardo a questa non vi ha figura oltre il triangolo e quelle che ne conseguitano, così riguardo a quella non vi ha anima oltre quelle che si son dette:
quindi si potrebbe dare un concetto generale delle figure, che si potrebbe a tutto applicare, ma che non sarebbe proprio di alcuna:
altrettanto si potrebbe fare per le anime, delle quali s’è parlato.
Ma perchèè ridicolo investigare per queste e per altri oggetti il concetto universale, che poi non sarebbe concetto particolare di nessuno, nè verrebbe a coglierne la particolare ed indivisibile specie, perciò lasciamo da banda le siffatte ricerche (2).6.
Avviene dell’anima quasi il medesimo che delle figure:
sempre in quella che segue sta potenzialmente quella che la precede;
così è pure degli esseri animati;
come nel quadrato sta il triangolo, così nella facoltà di sentire, quella di nutrirsi.
Talchè per ciascuno è da cercare quale ne sia i’aniraa;
come quale l’anima della pianta e quale quella dell’uomo o della fiera.7.
È degna di osservazione la causa per cui le anime si succedono in questa serie.
Perocchè senza l’anima vegetativa non vi potrebbe essere la nutritiva, e la vegetativa si separa dalla sensitiva nelle piante.
Dall’altro canto nessuno de’ sensi può sussistere senza il tatto, mentre il tatto è dagli altri indipendente;
e veramente molti degli animali non hanno nè vista, nè udito, nè il senso dell’odorato.
E degli esseri che hanno la sensibilità alcuni si muovono localmente, altri no.
Infine pochissimi hanno anche il raziocinio e la riflessione;
per contro in tutti gli esseri mortali, ai quali appartiene il raziocinio, si trovano parimenti le altre facoltà, ma non in tutti quelli, ai quali appartiene ciascuna dalle altre facoltà, si trova del pari la ragione;
che anzi ad alcuni non appartiene nemmeno la fantasia, altri invece vivono sovrattutto (1) mediante la fantasia.
Quanto all’intelletto speculativo è altra questione (2).
Resta adunque chiarito intorno a queste facoltà, che la definizione di ciascuna di esse è altresì quella che più strettamente si conviene all’anima (1).
