Suol di Tebe, a te giungo.
Io son Diòniso, generato da Giove, e da Semèle figlia di Cadmo, a cui disciolse il grembo del folgore la fiamma.
Ora, mutate le sembianze celesti in forma umana, di Dirce all’acqua, ai flutti ismeni vengo.
Dell’arsa madre a questa reggia presso veggo la tomba;
le rovine veggo della sua casa, ove il celeste fuoco fumiga, vivo ancor:
della vendetta d’Era contro mia madre eterno segno.
Dò lode a Cadmo che inaccesso volle questo recinto, e sacro alla sua figlia;
ed io lo ascosi sotto tralci e grappoli.
Abbandonati i lidî solchi e i frigi, feraci d’oro, e i persiani campi saettati dal sole, e le città di Battria, e il gelo della nuda terra, all’Arabia Felice e all’Asia giunto che presso giace al salso mare, e vanta città belle turrite, popolose d’Ellèni e insiem di barbari, e le danze quivi introdotte e i riti miei, ché chiaro fosse ai moitali ch’io son nume, a questa città d’Ellèni primamente io giunsi.
E l’urlo eccitatore in Tebe prima che in ogni altra città d’Ellade alzai, e le addossai del daino il vello, e in pugno le posi il tirso, il giavellotto d’ellera, perchè le suore di mia madre, quelle che meno lo dovean, disser che mai figlio non fu Diòniso di Giove, e che Semèle, da un mortale incinta, a Giove attribuita avea la colpa, per consiglio di Cadmo:
onde l’Iddio per le nozze mentite a lei die’ morte.
Però fuor dalle case io le cacciai in preda alla follia.
Prive di senno han per dimora il monte;
e le costrinsi ad indossar dell’orgie mie le spoglie.
E quante donne ha la città di Cadmo, fuor delle case a delirare io spinsi;
e donne insieme e giovinette corrono a ciel sereno sotto i verdi abeti.
Voglia o non voglia, deve Tebe intendere che priva è ancor dei riti miei, che deve me per mia madre celebrar, ch’io sono figlio di Giove, e Nume apparvi agli uomini.
Cadmo il regio poter diede a Pentèo che di sua figlia nacque, e ch’ora lotta contro la mia divinità, m’esclude dai sacrifici, e nelle preci oblia.
Dunque, a lui mostrerò che nume io sono, ed a tutti i Tebani.
E stabilite qui tali cose, il piede volgerò ad altra terra, a rivelarmi.
E se Tebe, salita in ira, le Baccanti tenti dal monte discacciar con l’armi, contro essa a pugna io guiderò le Mènadi.
Venni perciò, mortai parvenza assunsi, e mutai la mia forma in forma umana.
Si volge verso l’ interno della scena.
Or voi che abbandonato il propugnacolo di Lidia, il Tmolo, o mie seguaci, o femmine che della via compagne e dell’impresa dalle barbare terre io meco addussi, levate i frigi timpani, che insieme Rea madre ed io trovammo, e circondata la reggia di Pentèo, forte vibrateli, che la città di Cadmo oda.
Frattanto del Citerone fra le gole io muovo, e danze intreccerò con le Baccanti.I.
SemicoroL’asiatico suolo e le balze abbandonai del sacro Tmolo:
ché per Bromio m’è soave la fatica, m’è dolcezza la stanchezza, mentre intono l’evoè!TuttiII.
SemicoroChi, chi sbarra la via?
Si ritiri ogni profano, lunge stia nella casa, in pio silenzio si raccolga;
ché levare la canzone sacra a Bacco spetta a me!TuttiI.
SemicoroOh felice, chi ai Superi diletto, assiste ai lor sacri misterii, e il suo viver santifica inebriando l’anima nel tiaso, pei monti, in estro bacchico,rendendo puro sé nei liti mistici, e della madre Rea celebra l’orgic solenni, ed alto in aria il tirso squassa, e servo di Diniso si fa, cinto il crin d’ellera!
Mènadi via, sù via, correte.
Mènadi, riconducete voi Bromio Dionòiso, Nume, e figlio di Nume, il Nume Bromio dai monti frigi all’ampie vie de l’Ellade.II.
SemicoroBromio, cui fra l’angoscia fatal del parto, al piombar della folgore, anche immaturo Semèle die’ a luce;
e lei strusse la fiamma in cenere, ed esalò lo spirito.
Ed in novello genitale talamo il Cronide l’accolse, e nel suo femore lo chiuse, ove con fibule d’oro lo assicurava, per nasconderlo ad Era;
il dí che vollero lè Parche, un Nume nacque che di tauro aveva corna;
e si recinse d’aspidi un serto:
onde ora avvolgono le Mènadi docile al crine la progenie rettile...I. SemicoroOh Tebe, oh tu che Sèmele désti alla luce, t’incorona d’ellera.
Le frondi e le purpuree bacche dello smilace il crin ti velino;
con vermene di quercia e d’abete ti cuopri, e a l’orgia sfrénati;
le screzïate nebridi spargi di bianchi riccioluti bioccoli, e a farti santa la guerresca ferula stringi.
Ogni terra lanciasi a danza, allor che Bromio guida i tíasi al monte, al monte, dove la femminea turba lo aspetta, che i telai, che i pettini lasciò, punta dall’estro di Dioniso.II.
SemicoroOh dei Cureti talamo, oh cretese di Giove asil santissimo!
Nei tuoi spechi trovarono i Coribanti, a cui cimiero triplice ombra la fronte, il cerchio di tese pelli risonante;
e fusero il frastuono dei timpani al dolce sospirar dei frigi flauti, ed alla madre Rea dono ne fecero,ché ai canti delle Mènadi fosse compagno;
e dalla Diva i Satiri folleggianti l’ottennero, ed il numero segnâr con esso ai balli de le ferie triennali, onde va lieto Diòniso!I.
CorifeaDolce tra i monti correr nel tìaso, cinte del sacro vello di dàino, e al suol cadere, correndo in traccia del capro, e ucciderlo, fumante beverne il sangue, ai monti lidî lanciandosi, ai frigi;
e Bromio ci guida, e primo grida:
Evoè!
Di latte il suolo scorre, di vino scorre, del nèttare dell’api scorre;
si leva fumo di sirio olibano.
Alta squassando Bacco la rutila vampa che sprizza dalla sua ferula, si avventa in corsa, con la danza eccita, con le grida eccita gli erranti, e all’etere scaglia i suoi riccioli molli;
ed insieme coi lieti cantic i grida così:
Cornete, o Mènadi, correte, o Mènadi, belle dell’oro cui reca il Tmolo, cantate al muglio grave dei timpani il dio Diòniso.
dell’Evio Nume dite la gloria tra gli evoè, tra frigi canti, tra grida, mentre dal sacro flauto armonioso vibran melodi sacre che guidano chi al monte al monte si lancia.
Ed agile come puledra pei campi libera segue la Mènade, e a danza spinge l’aglie piè.
Evoè!Tutte le Mènadi sono ormai schierate, dodici a destra, dodici a sinistra, intorno all’altare di Diòniso, rivolte verso la scena.
vestito da baccante, entra dalla sinistra, e si avvicina alla porta della reggia.
Chi della porta a guardia sta?
d’Agenore il figlio a me venir si faccia, Cadmo, che abbandonata la città di Sidone, questa rocca di Tebe edificò.
Gli annunzi alcuno che lo vuol Tiresia.
Egli sa per che vengo, e ciò ch’ io, vecchio, con lui più vecchio stabilii:
di cingere pelli di cervio, ed impugnare il tirso, e al capo avvolger ramoscelli d’ellera.
Oh mio diletto, o savio, le tue savie parole io bene udii, stando in ascolto dentro la reggia.
Io sono pronto, e mecoho gli arredi dei Dio.
Tu sai ch’è figlio della mia figlia:
è giusto ch’io lo esalti per quanto è in me!
Dove convien danzare, muovere il piè, scuotere il crine bianco?
Guida me vecchio, tu, vecchio Tiresia:
chè tu sei savio;
ed io mai sarò stanco di picchiar notte e giorno a terra il tirso;
chè d’esser vecchio io volentier dimentico.
T’avviene come avviene a me:
mi sento giovane, e ai balli anch’io vo’ prender parte.
A monte sopra un cocchio andremo dunque?
A piedi!
Onor più grande il dio ne avrà!
Io vecchio, un vecchio guiderò qual pargolo?
Senza fatica il Dio saprà condurci.
Danzar, noi soli in Tebe, i balli bacchici?
Se noi siam soli saggi, e stolti gli altri!Ma che s’indugia?
la mia mano prendiEcco!
La tua vi adatta, ed aggioghiamoci.
Non spregio i Numi, io che mortale nacqui!Nè intorno a lor sottilizziam.
Le avite credenze, antiche quanto il tempo stesso, niun argomento abbatterà, per quanto si stilli acume da sottili menti.
Dirà taluno che non ho pudore della vecchiezza mia, che m’incorono d’ellera, e danzo.
Ma non disse il Nume se vuol nelle sue danze o vecchi o giovani;
ma da tutti onorato essere brama.
Tiresia, poichè tu lume non vedi, odi dal labbro mio quello che avviene.
Frettoloso s’appressa a questa reggia Pentèo, figliuolo d’Echiòne, a cuidiedi il poter della mia terra.
Oh come turbato in viso!
Che vorrà mai dirci?
entra infuriato, e senza vedere i due vecchi si rivolge alle guardie e ai cittadini che stanno sulla soglia della reggia.
Mentr’cro lungi dalla patria, udii che nuovi guai piombarono su Tebe.
Le donne, simulando un estro bacchico, abbandonate le lor case, corsero fra i boschi alpestri, ad onorar coi balli questo non so qual nuovo dio Diòniso.
Fra i loro crochi son colmi boccali;
e a sollazzo dei maschi si rimpiattano di qua, di là, per solitari anfratti:
Mènadi, a loro dir, di fiere in traccia;
ma più che Baccco onorano Afrodite.
Quante ne colsi, con le mani av vinte stan nel carcere pubblico, e i miei servi a guardia loro.
Quante ancor son lungi, le caccerò pei monti, e stringerò di ferree reti;
ed avrò posto fine ben presto al pernicioso impeto d’orgie.
Dicon che sia qui giunto un forestiere, un fattucchiere ciurmator di Lidia, di bionde chiome ricciole flagranti, vermiglio in viso, e voluttà spirante dalle pupille, che dì e notte celebrafra donne giovanette i riti bacchici.
Se mai l’avtò fra queste mura, il capo gli spiccherò dal busto, che mai più non vibri il tirso, nè squassi le chiome!Si accorge di Cadmo e di Tiresia.
Ma che nuovo prodigio io veggo mai?
L’indovino Tiresia, avvolto in pelli varïopinte, e il padre di mia madre che folleggian col tirsol Eh, via, ridicoli!
Mi vergogno per voi, padre, che veggo sì dissennata la vecchiezza vostra!Ti vuoi strappar quella corona?
Lasci quel tirso, o padre della madre mia?
Tiresia, a ciò tu l’inducesti?
Intrudere questo novello dio tu vuoi tra gli uomini per trar novelli augurî, ardere vittime, e averne poi la tua mercè.
Se schermo non ti facesse la tua chioma bianca, in ceppi già saresti fra le Mènadi, di tristi riti o introduttor:
chè dove trovo donne in baldoria e umor di grappoli, non credo a santità di cerimonie.I. CorifeaQual empietà!
Signore, nè i Celesti veneri tu, nè Cadmo, che piantavala spiga attrice d’uomini?
Figliuolo tu d’Echïone, la tua stirpe macchi?
Quando un uomo che sa trovi al suo dire bell’argomento, il bel parlare è facile.
Tu lingua hai pronta, come senno avessi;
ma nessuna saggezza è nei tuoi detti.
E chi ha possa ed audacia e parlar facile, mal cittadino è, se gli manca il senno.
Questo novello iddio che tu schernisci, non ti so dire quanta sia per l’Ellade la sua grandezza.
Ché due cose, o giovane, hanno pregio supremo fra i mortali:
la dea Demètra, ch’è la terra, e chiamala con qual nome tu voglia:
essa nutrisce con la spiga i mortali;
e a lei d’accanto ora s’è posto di Semèle il figlio, che all’uom donò l’umor dolce dei grappoli, l’umido succo che solleva i miseri d’ogni cordoglio, allor che si riempiono dell’umor della vite, e dà nel sonno l’oblio dei mali cotidiani:
e farmaco, altro non v’è delle fatiche.
Or questi che Nume è pure, viene offerto ai Numi, sì che per lui profitto abbiano gli uomini.
Ed è profeta questo Dio:
ché molto profetico estro è nel furore bacchico.
Ad anche ad Ares qualche dote ei prese:
se armata schiera contro lui si spiega, terror la invade pria che tocchi lancia.
Sul doppio giogo delle rupi delfiche tu lo vedrai, tra fiaccole di pece, danzar,vibrar, squassare il tirso bacchico, che in Eliade ha tal possa.
Odi, Pentèo, Non illuderti, ch’essere sovrano pei i mortali sia vera potenza;
nè reputarti, sol perchè lo credi, saggio, quando non saggia è la tua mente,.
Il Nume accogli in questa terra, e liba, celebra l’orge, ai crin ghirlanda cingi.
A castità Diòniso le femmine non vuol costrette:
insita dote è questa.
Rifletti a ciò.
Pure fra l’orgie bacchiche la donna savia non sarà corrotta.
Vedi!
T’allegri tu quando s’addensa popolo alle tue soglie, è la città esalta il nome tuo.
Pur esso il Nume degli onori va lieto.
Io, dunque e Cadmo che tu schernisci, i crin cingiamo d’ellera e caroliamo:
l’uno e l’altro bianchi;
ma pur forza è danzare;
e i tuoi discorsi non m’indurranno a battagliar coi Numi.
Ché folle sei d’una follia maligna;
nè filtro a te saprebbe dar sollievo nè senza filtri il male a te s’apprese.I.
CorifeaNon indegni di Febo a cui t’ispiri sono i tuoi detti, o vecchio;
e onor prestando a Bromio, a un sì gran dio, saggezza mostri!Oh figlio, bene t’ammonì Tiresia.
Resta fra noi, non ir dai riti in bando:
ch’or tu vaneggi, ed ostentando senno, senno non hai.
Se pur;
come tu dici.
Nume non è, lascia che qui lo chiamino Nume;
e parrà per questa pia menzogna ch’abbia Semèle generato un Dio, e onore avrem la nostra casa e noi.
D’Atteone ricorda il triste fato;
si gloriò che superava Artemide in caccia;
e lui sbranaron le selvagge cagne che di sua mano avea nutrite.
Perchè ciò non t’avvenga, ic te con ellera ghirlanderò.
Con noi venera il NumeDa me la mano vuoi scostare?
Vattene altrove a folleggiar, non attaccarmi la tua follia!
Ma costui, che maestro di tal follia ti fu, punirò.
ad una guardia.
muoviti, e di costui giunto alla sede ov’egli oracoleggia, abbatti, scalza, che tutto vada all’aria, e sian ludibrio le sacre bende ai venti e le tempeste.
Meglio così mi sembra d’azzannarlo!ad altre guardie.
E voi correte a Tebe, e rintracciate il forestiere di donnesco aspetto, che alle femmine adduce il nuovo morbo, e contamina i letti.
E se potrete coglierlo, in ceppi avvinto qui portatelo, sì che sotto le pietre espii le colpe, e l’orgie in Tebe gli sappian d’amaro!
Infelice, non sai come vaneggi!
Ora sei folle, e folle eri già prima.
Andiamo, Cadmo, e per costui preghiamo, sebben si crudo, e per Tebe, ché il Dio qualche mal non le avventi.
Or via, mi segui col tuo bordone d’ellera, e procura di sostener tu le mie membra, ed io le tue:
sconcio saria cader due vecchi.
Ma pur si vada:
ché onorar bisognaBacco, figlio di Giove.
E mai Pentèo a pentire non s’abbia!
Il mio profetico spirto non parla no:
parlano i fatti;
ché stolte cose quello stolto dice.I due vecchi escono.I.
CorifeaPietà che fra le Dee sei venerabile, Pietà che batti l’auree penne sopra la terra, odi or di Pènteo le minacce?
Odi l’empie offese contro Bromio, contro il figliuolo di Semèle, il dèmone che venerato è più degli altri Superi fra i serti del convivio?
Suo dono è folleggiar fra danze bacchiche, ridere al suon dei flauti, e scacciare le pene, quando l’umor del grappolo sopra le mense circola dei Numi, ed il cratere nel tripudio incoronato d’ellera dolce sopore infonde in cuore agli uomini.
II.
CorifeaAlla bocca sfrenata, alla protervia folle, sventura è termine.
Ma dell’accorto senno e del pio vivere tranquillo il corso volgesi senza tempesta;
e durano le prosapie per essi.
Ché gli Urànidi, se pur lungi dimora hanno nell’ètere, veggon l’opre degli uomini.
Savio non è chi troppo è savio, e l’occhio oltre agli umani limiti volge.
Breve è la vita.
Or chi, seguendo l’ardue cose, vorrà le facili non sopportare?
Offeso, a quanto sembrami, chi così adopra, ha il cèrebro dalla follia, nè bene si consiglia.I. CorifeaDeh, a Cipro io giunga, d’Afrodite all’isola, ove stanza gli amori hanno, che gli animi dei mortali molciscono!
O a Pafo, cui fecondano i flutti del Bocàro, che in mar gittasi per cento bocche, e mai pioggie vi cadono!
O sopra la bellissima Pïeria, olimpio clivio ove le Muse albergano, e di bellezza ha il pregio,.
Tu conducine là, Bromio Bromio, guidane, evïo dèmone!
L’amoroso desio quivi, le Càritison qui:
quivi alle Ménadi sfrenarsi a l’orgie è lecito!II.
CorifeaDiòniso, figliuol di Giove, allegrasi nel tripudio, e la Pace ama, che agli uomini vita felice e pargoli largisce;
e in dono al misero offre, non meno che al beato, il gaudio del vino, dove ogni dolore annegasi E odi quei che spregiano i esultanza consumare i fulgidi giorni e le notti amabili.
Ma saggia cosa è l’intelletto e l’anima lunge tener dagli uomini che presumono troppo.
Io ciò che i semplici credono, e se ne giovano, tôrre vaglio ad esempio.
Le guardie trascinano Diòniso con le mani avvinte.
GuardiaPentèo, sian qui.
La preda ti rechiamo sulla cui traccia ne inviasti:
vana non fu l’opera nostra.
E questa fiera fu con noi mite, e a fuga il piè non volse;
ma le man porse di buon grado, senza sbiancare in viso;
ma così vermiglioe ridente, stiè fermo, e c’invitò a legarlo e condurlo;
e rese facile l’opera nostra.
Ond’io, quasi confuso, dissi:
« Straniero, non per mio volere, ma per comando di Pentèo ti lego ».
E senti ancor.
Le Menadi che tu catturasti, legasti, imprigionasti dentro il carcere pubblico, or disciolte lungi, fra i boschi, danzano e invocano il nume Bromio:
ché da se si sciolsero i lor legami;
e senza opera d’uomo, da sè si spalancarono le porte.
Autor di molte meraviglie giunse quest’uomo a Tebe.
Al resto or tu provvedi!Stolti!
Alla rete delle mani mie tanto veloce egli non è che sfugga!Ma tu sei bello, o forestiero, e tale da piacere alle femmine;
e a tal fine venisti a Tebe.
E non son già cresciuti nella palestra i tuoi voluttuosi riccioli effusi per le guance.
E bianco, per far con tua beltà preda d’amore ti serbi all’ombra, e i rai del sole evìti.
Ma di’ prima qual’ è la stirpe tua.
Che cinge Sardi tutta in giro:
sí.Di lì son giunto;
è patria mia la Lidia.
Perchè quest’orge in Eliade introduci?
Di Giove il figlio m’inviò, Diòniso.
V’è un Giove là che nuovi Numi genera?
Non là, ma qui Semele a lui fu sposa.
Desti eravamo;
e i riti m’affidò.
E di che specie questi riti sono?
Conoscerlo ai profani non è lecito.
E qual recan vantaggio a chi li celebra?
Saperli utile dà:
ma tu noi puoi.
Vuoi con simile orpello incuriosirmi?
L’orge del Nume aborrono dagli empî.
L’hai visto, dici:
e quale aspetto aveva?
Quello ch’ei volle:
io già non glie lo imposi!Anche or m’eludi, e nulla tu mi dici.E a noi per primi addotte hai tu quest’orge?
Ognuno già le cèlebra dei barbari.
Perchè più stolti assai son che gli Ellèni.
Più savî in questo:
usanze varie han gli uomini.
E di giorno o di notte i riti celebri?
Di notte, per lo più:
divina è l’ombra.
È un marcio inganno per sedurre femmine.
Anche di giorno trovi opere turpi.
Pena darai del tuo sottilizzare!
E tu di tua stoltezza e dell’empiezzaTemerario è il Baccante, e in ciarle esperto.
.Di’, che devo patir?
qual pena orrendaMozzerò prima i tuoi morbidi ricci.
Sacri sono:
li nutro a onor del Nume.
Toglimelo tu stesso:
a Bacco è sacro.
E avvinto in ceppi te custodiremo.
Mi sciorrà, quand’io voglia, il Nume stesso.
Se a chiamarlo potrai gir fra le Mènadi!Ora ei m’è presso, e ciò ch’io soffro scorge.
Dov’è?
Per gli occhi miei non è visibile?
Presso a me:
tu, che un empio sei, noi vediDi non legarmi, ai folli impongo, io savio!Io, che di te più posso, di legarti.
A che vivi, che fai, chi sei, tu ignori.
Pentimento sonar sembra il tuo nome.
Va’ via!
- Presso alle stalle rinchiudetelo, ch’egli sol vegga tenebre profonde.
Cammina!
E queste che con te recasti complici tue, le venderemo:
o posto fine al frastuono ed al fragor dei timpani, me le terrò, che badino ai telai!Vado!
E mai soffrirò quel che non devo soffrir.
Ma il dio che tu neghi, Diòniso, trarrà vendetta dell’ingiurie tue:
ché me legando, in ceppi il Nume stringi.
Pentèo entra nella reggia, e Dioniso è trascinato dalle guardie.
Tutto il coro si precipita verso l’erma di Dirce.I.
CorifeaOh d’Acheloo progenie, Dirce, vezzosa e veneranda vergine, nelle tue scaturigini asilo desti al pargolo di Giove allor che il padre, dalla folgore immortale salvatolo, lo chiuse nel suo femore, e gridò:
« Vieni, vieni in questo maschio mio grembo, o Ditirambo:
e Tebe sappia ch’io così ti denomino.
» Dirce beata, ed or che cinti d’ellera conduco alle tue sponde i sacri tiasi, mi discacci da te?
Perchè respingermi, rinnegarmi perché?
Dovrai, pei grappoli Io giuro di Diòniso, volgere ancor dovrai la mente a Bromìo!II.
CorifeaBen mostra ch’ebbe origine dalla terra, e che a lui fu padre un aspide Pentèo!
La vita diedegli Echiòne terrigeno, mortale uomo non già, ma mostro orribile,selaggio, di sangue avido, qual Gigante dei Superi rivale;
egli che presto me di Bromio diletta, avrà legata in duri vincoli, che già nella sua reggia dei miei riti il compagno in buio carcere ascoso tiene.
Or vedi tu, Diòniso, contro qual fato i tuoi seguaci lottano?
Giù dalle cime dell’Olimpo, l’aureo tirso quassando, avvèntati, e di questo crudel frena l’ingiuria!Dove col tirso i tíasi, o Diòniso, guidi?
In Nisa, patria di fiere, sopra i culmini coricî, o tra gli arborei d’Olimpo anfratti, dove con la cètera Orfeo traeva alla melode gli alberi e le fiere selvatiche?
Oh te beata, Pieria, ch’Evio t’onora, e a te verrà coi bacchici tripudî, in danza, conducendo il turbine delle Baccanti pei veloci vortici dell’Assio, e il Lido, cui la fama dïce d’agi e di beni origine per gli uomini;
ed impingua coi bellissimi flutti la terra di corsieri altrice!Dal di dentro della reggia s’ode risonar la voce diEhi là!
Ehi là, Baccanti, Baccanti, udite la voce mia?I. CorifeaQual evio sonito, qual evio sonito giunge a riscuotermi?
Donde partì?
Ehi là!
Ehi là!
La voce ancora levo io, di Sèmele, di Giove prole!
II CorifeaEhi là, ehi là!
Nostro re, nostro re, al nostro tíaso, Bromio, Bromio, rivolgi il piè!Scossa di terremoto.
Romba.
Tutto il coroCome la terra scuotono i Numi!
Ahimè, ahimè!
Cadrà di Pènteola reggia al suolo presto in frantumi!
Sopra la casa piombò Diòniso!I CorifeaFategli onore!
Tutto il coroFategli onore!
Nuove scosse di terremoto:
la reggia comincia a crollare.
Veh!
Le marmoree travi dagli ordini crollano già!
Alzerà Bromio dentro la reggia ben presto il grido dell’alalà!
La face appressa fulminea rutila, brucia, la reggia brucia di Pentèo!Nuove scosse.
Dalla tomba di Sèmele si levano altissime fiamme.
Non vedi il fuoco?
Mira di Sèmele al sacro avello la fiamma attorno guizzar, che un giorno lasciàr la folgore di Giove e il tuono!
Prostrate al suolo le membra trepide, prostrate al suolo, Mènadi!
Il Numefiglio di Giove, tutta in rovina messa la reggia, qui s’avvicina!
Tutte le Baccanti si prostrano.
Dalla reggia esce trionfante e volge il guardo su loro.
Come dunque, o lidie femmine, v’ha il terror così percosse, che giacete al suol riverse?
Certo udiste quali scosse diede Bacco alla magione di Pentèo.
Via, fate cuore, via sorgete! e dalle membra vada in bando quel tremore.
CorifeaCome esulto, o delle bacchiche cerimonie somma luce, nel vederti, io che rimasta m’ero sola, e senza duce!V’ha sgomento invaso il cuore, allorché me visto avete tratto lungi, per cadere di Pentèo nelle segrete?
CorifeaCome no?
Chi mi restava, se di te faceano scempio?
Ma com’è ch’ora sei libera?
In poter t’avea quell’empio!
Io da me, senza fatica, dalla carcere mi tolsi!CorifeaNon t’avea ei dunque avvinti di catene entrambi i polsi?
Non potè neppur toccarmi:
anche in ciò scornar lo seppi;
si nutrì d’illusione, stringer me pensando in ceppi.
Nella stalla in cui mi chiuse, c’era un toro.
Egli di strambe gli ravvolse, tutto ardendo di furore, e piedi e gambe;
ed i denti nelle labbra conficca vasi, e grondanti di sudore avea le membra.
Io, tranquillo, a lui davanti mi sedevo e lo guardavo.
Giusto in quella Bacco arriva, scuote i muri, e su la tomba di sua madre il fuoco avviva.
Come ciò vede, un incendio Pentèo crede che s’appigli alla casa, e qua e là va correndo;
ed ai famigli di portare acqua dà ordine.
Mentre invano ognun s’ambascia, egli immagina ch’io fugga;
onde l’opera tralascia, ed in casa stretto il ferro, si precipita.
Un fantasma nella corte allora Bacco - Bacco almen parvemi plasma.
Avventando colpi e colpi sopra questo egli si gitta;
e credendo me sgozzare, l’aria solo ebbe trafitta.
E di strazio anche più amaro lo colpì Bacco alla fine:
rovesciò la reggia al suolo:
vedi, un mucchio è di rovine:
ben l’avermi stretto in ceppi gli dovè saper di sale!Stanco infine, lascia il brando, s’abbandona:
ch’ei mortale con un Nume osò combattere.
Io frattanto uscii sicuro dalla casa, e a voi qui giunsi:
di Pentèo poco mi curo.
Ma mi sembra udire un passo risonar dentro.
Uscirà a momenti nel vestibolo.
Non è pago?
che vorrà?
Io per me, se pure ei giunga pieno d’impeto selvaggio, sarò calmo:
ché frenarsi dee sapere l’uomo saggio.
Esce dalla reggia tra fiaccato e iracondo.
Atroce smacco!
Lo straniero avvinto or ora di catene, è a me sfuggito!Vede Dionisio.
Ehi, ehi!
Eccolo, è qui, che avviene?
Sei fuggito, e innanzi all’atrio mio ti mostri ancora?
Si avventa su di lui.
Fermo!
Deponi l’ira, e a calma torna.
Come hai spezzati i lacci e sei fuggito?
Non ti dissi che alcun sciolto m’avrebbe?
Chi mai?
Nuovi discorsi ognor mi parli.
Chi all’uom largisce la pampinea viteE che?
Gli Dei non valicano i muri?
Saggio, sei, saggio, tranne in quel che devi?
In quel che devo appunto, io saggio sono.
Odi or tu le parole di quell’uomo che a te, dal monte, a dir novelle giunge:
e fa senno:
io non fuggo:
io qui rimango.
Dalla via che guida al Citerone giunge correndo unPentèo che reggi la tebana terra, or or lasciato ho il Citerone, dove fulge perenne scintillio di neve.
Per qual cagione a favellarmi giungi?
Io le Baccanti venerande vidi, che nel delirio vinte, saettavano lungi da questo suol le bianche membra;
e a te Signore, annunzio, e alla cittàche incredibili gesta e delle fole più portentose compiono.
— Ma dimmi devo tutto narrar liberamente ciò ch’io li vidi, o i detti miei velare?
I tuoi sùbiti affetti, o re, pavento e l’umor tuo troppo regale e acerbo.
Parla:
a niun patto offesa io ti farò:
e quante narrerai più meraviglie delle Baccanti, tanto più la pena scontar dovrà chi lor tali arti apprese.
Una mandra di buoi guidata avevo poc’anzi al sommo d’una rupe.
Il sole scagliava sulla terra ardenti i raggi.
E tre schiere di femmine vid’io.
Guida è alla prima Autònoe, tua madre Agave alla seconda.
Ino alla terza.
Al sonno abbandonate avean le membra tutte, poggiate alcune alla frondosa bassa rama d’un pino, altre reclino sopra faglie di quercia aveano il capo, compostamente:
e non, come tu dici, ebbre fra coppe e strepito di flauti, di voluttà segrete ivano in traccia per la foresta.
Ora tua madre udì il muggito dei buoi.
Fra le Baccantisi levò, e gridò che dal sopore scuotan le membra.
Ed esse, dalle ciglia scacciato il greve sonno, in piè balzarono, giovani e vecchie e vergini non dome, a meraviglia costumate.
E prima sciolsero giù per gli omeri le chiome;
e a quelle che slacciate avean le nebridi, ricomposero i nodi;
e tutte ai velli variopinti fecero corone di serpi che lambiano a lor le gote.
E quante ancor fresche di parto, prive dei lor pargoli, gonfie avean le mamme, stringendo al seno fra le braccia un dàino od i selvaggi cuccioli d’un lupo, di bianco latte lo nutriano;
e al capo ghirlande si poneano di quercia, d’ellera, di fiorito smilace.
E in pugno stretto alcuna il tirso, percotea la rupe, e polle di fredda acqua ne sgorgavano.
Con la ferula un’altra il suol batteva, e spicciar vino ne faceva il Dio.
E quante brama avean di puro latte, graffiando il suolo con le somme dita, ne attingevano.
E giù dai tirsi d’ellera stillavano di miel rivoli dolci.
Sì che se fossi stato lì, se avessi visto, con preci avvicinato avresti il Nume ch’or di vilipendio cuopri.
Noi, bifolchi e pastori, ci adunammo, parlammo, contendemmo.
Ed uno, pratico della città, di pronto eloquio, disse:
O voi che in queste sacre alpestri piagge dimora avete, ehé non si distoglie la madre di Pentéo dai riti bacchici, per ingraziarci il nostro re?
— Ci parve che bene egli parlasse, e ci appiattammo tra i cespugli e le frondi.
Or, giunta l’ora di celebrare l’orgie, i tirsi scossero, Bacco invocando ad alte grida, il figlio di Giove, Bromio.
E insieme risonò ogni monte, ogni fiera, ed era tutto un avventarsi, un correre.
Vicino Agave a me passò nella sua corsa.
Per afferrarla, dal cespuglio io balzo dove mi rimpiattavo;
ed ella grida:
« O mie cagne veloci, ad assalirci son venuti questi uomini.
Seguitemi, seguitemi!
E le man coi tirsi armate!
» Con la fuga evitammo che le Mènadi ci facessero a brani:
esse piombarono sopra le greggi che pasceano l’erba, senz’arme in pugno.
E lì, questa vedevi in due squarciare una mammosa vacca muggente;
l’altra lacerare a brani a brani le giovenche:
e fianchi e bifidi zoccol su e giù lanciar vedevansi,e sanguinanti penzolar dai rami.
E i tori vïolenti, avvezzi al rabido cozzo dei corni, al suol giacean fiaccati, tratti giù dalle mani innumerevoli delle fanciulle;
e in men che tu le palpebre, o re, non serri, fatti erano in pezzi.
Corser poi come uccelli alzati a volo pei bassi campi che lunghesso l’Asopo maturano ai Tebani il pingue grappolo.
E in Isia, e in Eritrìa, che sotto il giogo del Citercne sorgono, piombando come nemiche, tutto a sacco posero.
Dalle case rapiano i pargoletti;
e quanto si ponean sopra le spalle, o bronzo o ferro, senza alcun legame vi aderia, nè cadea sul negro suolo.
E portavano fuoco sopra i riccioli, nè le bruciava.
— I terrazzani corsero furiosi sull’orme delle Mènadi;
e fu, signore, un orrido spettacolo:
ché di lor sangue tingere le cuspidi non potevano questi;
e quelle, i tirsi scagliando, li ferivan, li fugavano, esse donne:
ma un dio le soccorreva.
Poscia tornar novellamente ai fonti che per esse sgorgar faceva il Nume, e detersero il sangue;
e da lor gotelo stillante sudor lambiano i serpi.
Questo dèmone dunque accogli, ore, qual ch’egli sia, nella città:
ché sommo è in tutto;
ed ai mortali, a quel che dicono, donò la vite che sopisce il duolo.
E dove non è vino non è amore;
nè alcun altro diletto hanno i mortali!CorifeaDire al sovrano libere parole mi fa sgomenta.
E pure io parlerò:
a niun dei Numi è inferïor Diòniso.
Presto divamperà questo delirio delle Baccanti come un fuoco, a grande vituperio dell’Ellade!ad un messopresto alla porta Elettra.
E che s’adunino tutti gli opliti imponi, e quei che inforcano i corsieri veloci, e quei che imbracciano scudi leggieri, e risonar degli archi fanno le corde.
Troppa onta sarebbe quanto or soffriamo sofferir da femmine!Ma sebben tu m’offendi, io t’ammonisco a non lottar col Nume e a star tranquillo.
Bromio non mai sopporterà che tu dall’orgie alpestri le Baccanti scacci.
Non vo’ consigli!
Ai ceppi sei sfuggito:
sii cauto:
o ch’io legare ancor ti faccio.
Meglio che iroso calcitrare al pungolo io mortale offrirei vittime al Nume!Glie ne offrirò:
tra i gioghi alpestri:
molto femmineo sangue, che si sparga degno!Fuggir dovrete!
E a vostra onta, coi tirsi frangeran le Baccanti i bronzei scudi!Mal c’imbattemmo in questo forestiero, che tacer non saprà se pur l’uccidi.
mutando a un tratto piglio e intonazione;
benevolo e ironico.
Brav’uomo, ancor, se vuoi, tutto s’accomoda!Come?
Servendo chi servir mi deve?
Io qui, senz’arme, condurrò le femmine!Ahi!
Contro me qualche tranello macchini!Ehi!
Brami nei monti insiem vederle accolte?
Più che ogni cosa;
e ne darei molto oro.
Come ti colse così ardente brama?
Ebbre vederle mi sarebbe amaro....Ciò che t’è amaro volentier vedresti?
Sì, nascosto, in silenzio, fra gli abeti.
Ti sapranno scoprire anche nascosto.
Sì, dici bene.
E allora a viso aperto.
Vuoi ch’io ti guidi?
Accingiti al cammino.
Guidami, presto!
Non perdiam più tempo.
Pepli di bisso alle tue membra or cingi.
Come?
Son uomo, e devo sembrar femmina?
Se ti scuopron per uomo, esse t’uccidono.
Dici bene.
Sei fino, ormai l’ho visto,Diòniso mi diè questa finezza.
Travestirmi da donna?
Io n’ho vergogna.
Veder dunque le Mènadi non brami?
Consigli bene, tu;
ma come fare?
Entriamo nella reggia, ed io ti acconcio.
Acconciarmi tu dici?
e in che maniera?
La chioma pria sugli omeri ti sciolgo.
E qual foggia di veste mi porrai?
Un peplo sino al piè;
bende sul capo.
Quale altra veste a quiònisoeste aggiungerai?
D’un daino il pinto vello, e in pugno il tirso.
Indossar mai potrò femminea veste.
Lotta allor con le donne, e sangue effondi.
È ver. Prima a spiare andar conviene.
Meglio è ciò, che cercar male con male.
Ma non vo’ che i Cadmei per via mi scorganoPer vie deserte andremo;
io sarò guida.
Tutto vai meglio ch’essere ludibrio delle Baccanti.
Entriamo nella reggia, e penserò quello che far convenga.
Fa’ pure.
Pronto per mia parte io sono.
Entro allora.
O con l’arme indi uscirò, o seguirò gli ammonimenti tuoi.
Entra nella reggia.
L’uomo caduto è nella rete, o femmine!
Andrà fra le baccanti, e sconteràla colpa con la morte.
A te, Diòniso, poi che lungi non sei, farne vendetta.
Lieve mania prima in lui poni, e sviagli la mente:
chè vestir femminei pepli mai non vorrà finché lo assiste il senno;
ma se dal senno lungi lo sospingi, le indosserà.
Quei ch’era già terribile pel suo piglio minace, io vo’ che tratto per la città sotto femminee spoglie, sia ludibrio di Tebe.
Ora gli vado ad adattar le vesti ond’ei recinto scenderà nell’Averno, dalle mani di sua madre sgozzato.
E apprenderà che il figliuolo di Giove, che Diòniso fra i Numi è il più benigno e il più terribile.
Entra nella reggia.I.
CorifeaOr quando nella tenebra notturna il piè mio candido agiterò nel bacchico tripudio, la cervice crollando all’etra rorido, come cerbiatta che del prato allegrasi fra le verdi delizie, poi che la truce caccia ha sfuggita, e l’insidia delle ben tese reti?
Col suo sibilo il cacciatore l’impeto dei cani aizza invan sulla sua traccia:
ch’essa pari ad un turbine via per i prati lanciasi lunghesso il fiume;
e nelle solitudini ove uom non giunge, posa, e tra i virgulti della selva ombrosa.
Che è saggezza?
E qual mai fu dai Superi dono più insigne agli uomini largito, che la man dei nemici tener sulle cervici?
E quanto è bello a noi sempre è gradito.
II. CorifèaTardo, ma non fallibile giunge il poter dei Superi, e castiga i mortali che si piegano reverenti ad empiezza, e dalla stolida mente sviati, i Numi non rispettano.
I
Numi che con vario accorgimento ascondono del tempo il lento incedere, e l’empio nella rete infine colgono.
Mai nulla che travalichi le antiche leggi non si brami o investighi:
e bene è cosa agevole reputare che il massimo potere abbian gli Dei, quali essi siano, e quel che per natura sembra prescritto, e da gran tempo dura.
Che è saggezza?
E qual mai fu dai Superi dono più insigne agli uomini largito che la man dei nemici tener sulle cervici?
E quanto è bello a noi sempre è gradito.
Beato chi sfuggì l’onda del pelago e giunse al porto;
e chi gli affanni supera beato.
Per fortuna e per doviziaaltri altrimenti vince gli altri.
Innumere speranze in cuor s’annidano ad innumere genti.
E alcuni ad esito giungono fortunato, altri falliscono.
Ma chi felice vive del fuggevole giorno beato io reputo.
Esce dalla reggia Diòniso, parlando a Pentèo che lo segue.
Tu che brami veder quanto vedere non conviene, e t’affretti a ciò che meglio sarìa fuggire, esci, o Pentèo, nei panni di Mènade baccante a noi ti mostra.
Esce Pentèo.
D’una figlia di Cadmo hai la figura!
Agitato da lieve delirioPanni veder due soli, e divenuta duplice Tebe e le sue sette porte;
e tu mi sembri tramutato in toro:
ché sulla fronte a te crebbero corna.
Eri tu dunque fieia?
Io nol sapevo!Tregua or fatta, ti guida il Dio che avverso già t’era:
ciò che veder devi or vedi.
A chi dunque somiglio?
Non ho forse l’aspetto d’Ino o d’Agave mia madre?
Di veder quelle, se ti miro, sembrami.
Ma t’è fuori di posto andato un ricciolo!Nel bacchico delirio, avanti e indietro crollando il capo, il feci uscir di posto.
Ma noi che di servirti abbiamo il còmpito lo riaggiusteremo.
Alza la testa.
Sono nelle tue mani.
Ecco.
Raggiustalo.
S’è allentata la cintola, e le pieghe non ti cadono a piombo sui malleoliPare anche a me, sul destro.
— Ma di qui la veste cade proprio a perpendicolo.
M’avrai, se contro ciò che pensi, trovi saggie le donne, pel tuo primo amico?
Per parer proprio una Baccante, il tirso l’ho da tener con la destra, oppur con questa?
Con la destra;
e levarlo col piè dritto.
Dal pensier tuo che sii distolto io godo.
Dimmi, potrei del Citerone i gioghi sugli omeri portare, e insiem le Mènadi?
Sì, se volessi.
Prima no ché a segno la mente non avevi.
Adesso l’hai.
Portiamo leve, o ficco il braccio e l’omero sotto le vette, e con le man le svello?
Non distrugger gli alberghi delle Ninfe, e di Pane le sedi, ov’egli sufola!Ben detto.
Usar la forza contro femmine non va;
starò nascosto fra gli abeti.
Il nascondiglio troverai che addicesi a chi segretamente spia le Mènadi.
Fra i cespugli mi par che come augelli stian dei giacigli nelle dolci reti.O non vai perciò appunto ad esplorare?
Le piglierai, se te prima non pigliano!
Guidami, via per mezzo alla città:
ché il solo uomo son io che tanto ardisca!Tu sol, tu sol per Tebe ti travagli;
e i cimenti che meriti t’aspettano.
Seguimi!
In salvo io lì ti guido.
Altri poi ti ricondurrà.
Mia madre forse?
Mèta agli occhi di tutti.
E perciò vado.
Ritornerai portato.
Nella man di tua madre.
Quello ch’io dico.
Avrò quello che meritoS’avvia.
Duro, sei, duro, e a dura impresa or muovi:
sì che al ciel salirà la gloria tua.
Tendi, Agave, le mani e voi germane figlie di Cadmo.
Io guido questo giovane ad un agone ov’io trionferò con Bromio.
Il resto lo diran gli eventi.I. CorifeaAl monte, al monte, sù, della Rabbia ministre, rapide cagne, nel tìaso dove di Cadmo le figlie danzano.
Aizzatele contro il furente che di femminee vesti ravvolto, l’orge a spiare vien delle Mènadi!II.
CorifeaDa un’erta ignuda roccia o da un albero lui nell’agguato prima sua madre scuopre, e alle Mènadi grida:
Chi dunque da Tebe volse dei piedi l’impeto al monte al monte, Bacche, a spiarne?
Chi a luce diedelo?
Non ei dal sangue nato è di femmina!Di lionessa progenie è certo, di Libia Gorgone!I.
SemicoroBrandendo un ferro venga Giustizia palese, e a mezza gola trafigga questo d’Echione figliuol terrigeno, che Dèi, che leggi, che riti abomina!I.
CorifeaChe da non equo pensier sospinto, da iniqua furia, contro le sacre tue feste e della tua madre, o Bromio.
si precipita con pazza audacia, deliro, e vincere vuol con la forza quanto è invincibile.
II. CorifeaAver modesta mente che docile si piega ai Numi, che non soverchia gli umani limiti, questo è tranquillo viver.
Saggezza scevra da invidia cerco, e m’allieto.
Chiaro m’è ogni altro supremo compito:
dì e notte compier sempre sante opere:
e respingendo ciò che non lece, dar gloria ai Superi.II.
SemicoroBrandendo un feiro venga giustizia palese, e a mezza gola trafigga questo d’Echìone figliuol terrigeno, che Dèi, che leggi, che riti abomina.
Tutto il coroMòstrati quale toro o dragone dalla molteplice cervice, quale lion che avvampi di fiamme rutilo!
Vien, Bacco, e sopra costui che mosse contro le Mènadi per farne duro scempio, con ilari pupille un laccio scaglia mortale!MessoOh casa avventurata un dì nell’Ellade del vegliardo Sidonio, a cui la terra messe fruttò dal seminato drago, come, sebbene schiavo, io ti compiango!CorifeaChe fu?
che nuove annunci delle Mènadi?
MessoPentèo, figliuolo d’Echïone, è morto!CorifeaDeh, come il tuo poter dimostri, o Bromio!MessoCome?
Che dici mai?
Per le sciagure dei signor’ nostri, o femmina, t’allegri?
Levo di gioia selvaggio concento, ché più dei ceppi non ho spavento!MessoPensi che in Tebe alcun uom più non sia?
Evoè, evoè!
Tebe potere non ha più su me!MessoDegna di scusa certo sei.
Ma turpe è rallegrarsi per le altrui sciagure.
Narrami, narra in che maniera è morto l’iniquo che compieva opere inique!MessaggeroPoi che i soggiorni del tebano suolo abbandonammo, dietro noi lasciate le fluenti dell’Àsopo, alle rupi del Citerone ci affrettiam, Pentèo io, che il mio re seguivo, e lo straniero che a contemplare l’orge eraci guida.
E pria posammo in un vallone erboso, muti smorzando il battito dei piedi, per vedere non visti.
In una gola cinta di rupi, fra spicciar di linfe, sotto l’ombra dei pini, eran le Mènadi.
Sedeano, ad opre grazïose intente.
Cingevan queste nuove chiome d’ellera ad un tirso sfrondato;
e allegre quelle come puledre libere dal giogo,intonavano a gara un carme bacchico.
Pentéo che poco distinguea la turba delle femmine, disse:
« O forestiere, di dove siamo non veggo io le Mènadi!
Se un colle ascendo od un eccelso abete, meglio vedrò le loro opere turpi».
E lo straniero compiere un prodigio allor vid’io:
ghermita d’un abete la somma vetta che toccava il cielo, la trasse giù giù giù sino alla terra negra, simile a un arco, o ad una curva che volubil compasso in giro incida.
Così curvò l’alpestre albero al suolo lo stranier, non umana opra compiendo.
E posato Pentèo fra i rami, il tronco pian piano, senza abbandonarlo a un tratto, che via non crolli il carico, rilascia.
Dritto quello nell’ètere ristié, su la cima reggendo il signor mio.
E lui scoprir le Mènadi più ch’egli non le scopri.
Ché mentre ancor nascosto era fra i rami, lo straniero sparve, e una voce per l’ètere - la voce di Dioniso, penso - risonò:
« L’uomo io vi reco, o femmine, che voi, che me, che l’orge mie mise in ludibrio:
traetene vendetta!
» Ei sí gridava;
e per la terra e il firmamento insiemecorse un barbaglio di celeste fuoco.
L’ètere tacque, la valle selvosa mute rattenne le sue foglie, grido di fiera udito non avresti.
E quelle che non bene distinta avean la voce, in piè surte, qua e là volgean gli sguardi.
Ed ei gridò di nuovo.
Or come bene inteser che di Bromio era l’invito, le figliuole di Cadmo si lanciarono, non men veloci di colombe a volo.
Agave, la sua madre, e le sorelle, e tutte le Baccanti.
E sui torrenti e i precipizi, trasvolavano, ebbre dell’afflato del Nume.
E come videro sull’abete nascosto il mio Signore, prima una rupe ascesero che incontro come torre s’ergeva, e con grande impeto gli scagliavano sassi;
ed altri i tirsi contro Pentèo per l’aria erti vibravano, miserevole meta! e noi giungevano;
ch’oltre la loro furia era l’altezza dove sedea, privo di scampo, il misero.
Con tronchi allor di querce senza ferro di leve, presero a scavar la terra, a scalzar le radici.
E poi che l’opera al fine non giungeva, Agave disse:
« Sù, ponetevi in giro, e al tronco, o Mènadi, date di piglio, che si colga infinel’aerea fiera, e non riveli i mistici riti del dio.
Con mille e mille mani quelle abbrancâr l’abete, e lo divelsero;
e dall’eccelso suo rifugio a teira con mille e mille strida Pentèo giù cadde;
ché si sentia giunto al suo fine.
Poma su lui piombò, ministra prima fu del rito di sangue Agave a lui.
Ed ei, perchè la madre lo ravvisi, via dalle chiome le bende scagliò, e le sfiorò la gota, e disse:
« O madre, io son Pentèo, sono tuo figlio!
Nacqui di te, nei tetti d’Echïone!
Or abbi pietà di me;
e per gli errori suoi non voler, madre, uccidere tuo figlio!
» Quella, spumando bava, e roteando, torcendo le pupille, e dissennata, era invasa dal Nume, e non l’udiva;
ma con la manca un braccio gli afferrò, e il piè puntando sopra il fianco al misero l’omero gli strappò:
non di sua forza, ma nelle mani un Dio vigor le infuse.
Dall’altro lato, a sbranargli le carni Ino s’adoperava, e Autonoe e tutte le Baccanti:
era un ululo confuso, ei gemendo finchè trasse il respiro, e l’altre alzavan grida di vittoria.
Ed una un braccio, un piè l’altra portava:
nude l’ossa apparian dai fianchi rotti;
e con le mani sanguinose tutte si palleggia van di Pentèo le carni.
E giace il corpo qua e là, tra rupi aspre, e del fitto bosco fra le chiome, nè facile è trovarlo.
E il capo misero tra le sue man la madre il prese, e fittolo sul tirso, come d’un leone alpestre, tra i gioghi via del Citeron lo porta, lasciate in danza le sorelle Mènadi.
Ed orgogliosa della triste caccia, a queste mura or muove, e invoca Bacco, che insiem con lei cacciò, prese la nobile preda, che dà di lagrime trofeo.
Pria che giunga la misera alla reggia, dall’orribile vista io m’allontano.
II messo va via.
Danze intrecciamo in gloria di Bacco, ad alte grida annunciam di Pentèo la triste sorte, del figliuolo del drago, che femminee vesti cingeva, che impugnò la ferula a cercar la sua morte;
e un toro a lui fu guida lungo la via funesta.
E voi, cadmee Baccanti, potete celebrar vostra vittoria con ululi, con pianti.
Oh bella gesta del sangue d’un figliuolo le mani aver grondanti!Dunque accogliete di Pentèo la madre che roteando le pupille giunge, e il corteggio con lei dell’Evio Nume.grida dal di dentro.
Perchè mi chiami?
entra in folle corsa, brandendo il tirso su cui è infitta la testa di Pentèo fra rami d’ellera.
La segue uno stuolo di donne in costume di Mènadi, dissennate e deliranti.
Dall’alpe una mirabile preda, fra questi rami testé recisi, a questa reggia io reco.
Vedo!
E dei balli miei socia ti faccio!Vedete, dunque?
Io preso ho questo tenero leone, senza laccio!
In che deserto luogo?
Del Citerone il giogo....Che fece il Citerone?
Chi prima lo colpì?
Fu mia la sorte e i tiasi esalteranno la mia gloria.
E dopo te?
Quale prole?
Di Cadmo le figliuole, dopo me, dopo me, colpian la fiera!
Andare puoi di simil caccia altiera!Meco banchetta!Che dici, o misera?
vagheggia la testaDel capo sotto i morbidi crini, questo vitello le gote or ora ombrava di lanugine.
Come d’agreste belva è sua criniera!Bacco, ben destro cacciator, le Mènadi lanciò su questa fieraDi cacce il Nume gode!Sì, ti dò lode....E il popolo di Tebe, presto....E a sua madre anche il figlinol Pentèo..
Mirabil preda!Dunque t’allegri?
Molta, molta gioia m’invade;
e manifesta a Tebe tutta sarà la mia gesta!CorifeaAi cittadini, oh misera, la preda vittoriosa ch’ài recata mostra.
Venite, o voi che dimorate nella turrita rocca del tebano suolo, e vedete qual fiera abbiam cacciata noi, le figlie di Cadmo, senza lancio di giavelloti tessali nè reti, ma con la furia delle bianche mani!
Oh vano millantar di chi con l’armi muove alla caccia!
Con le sole mani noi questa fiera abbiam predato, abbiamo dilacerate le sue membra.
Ov’è il vecchio padre mio?
S’accosti.
Ov’è il figlio mio Pentèo?
Prenda una solida scala, e l’appoggi ai muri della reggia, e questo capo del leone ch’io trafissi in caccia sopra il fregio infigga.
seguito da servi che portano su una barella i resti sbranati di Pentèo.
Seguitemi, portando questo misero carico di Pentèo, servi, seguitemi presso alla casa dove il corpo io reco che ritrovai con mille e mille stenti disfatto in brani, nè un sol brano presso l’altro, del Citerone fra i recessi.
Com’io poneva entro le muta il piede, col vegliardo Tiresia, fra le Mènadi,alcuno mi narrò l’insana furia delle mie figlie;
ond’io, tornato al monte, il figliolo cercai, da quelle ucciso.
Ed Ino ed Autonòe vagolar vidi fra i querceti, dall’estro ancora invase:
d’Agave alcun mi disse che l’avea qui spinta Bacco;
e non mi disse il falso:
ché innanzi a me la scorgo.
Ahi, fiera vista!Oh padre, molto glorïarti puoi, che generasti valorose figlie come niun dei mortali:
io dico tutte, e più di tutte me, che abbandonate presso i telai le spole, a maggior gesta venni e cacciai con le mani le belve!
E nelle braccia, come vedi, reco questi trofei, che in cima alla tua reggia vengano appesi.
E tu li accogli, o padre ed orgoglioso di mia preda, invita a banchettar gli amici:
ché beato ti fa, beato, l’opra che compiemmo!Oh doglia immane onde rifugge il guardo!
Oh strage, oh mani misere omicide!
Bella vittima ai Numi hai tu sgozzata, che me, che Tebe a banchettare inviti!Oh sciagura su te, su me sciagura, che giusto fu, ma troppo ne distrusse Bromio, che nacque dalla nostra casa!Com’è burbera e sempre accipigliata l’età senile!
O se mio figlio tanto valesse in caccia quanto val sua madre, quando si lancia delle belve in traccia fra i giovani di Tebe!
Egli coi Numi soltanto invece, sa pugnar!
Ma tu ammoniscilo, oh padre.
Or chi lo chiama, ch’egli vegga la mia felicità?
Ahi, ahi, se al senno tornerete, orribile strazio v’assalirà pel vostro scempio!Di non bello e di tristo in ciò che vedi?
Prima lo sguardo in questo èteie figgi!Devo fissare l’ètere?
Perchè?
Ti per lo stesso o che mutato sia?
Più limpido, più lucido mi sembra.
Lo smarrimento in seno ancor ti dura?
Non t’intendo.
Ma ben panni tramuti mio pensiero, e che a ragione io torni.
Puoi darmi ascolto e limpida risposta?
Sì;
nè quanto pria dissi io più rammento.
A quale casa gl’Imenei t’addussero?
Sposa mi desti ad Echiòn terrigeno.
E quale figlio ad Echiòne nacque?
Dall’amor suo, dal mio, nacque Pentèo.E di chi rechi fra le braccia il capo?
D’un leon....
disse chi con me lo prese!Guarda bene:
è guardar lieve fatica.
Ahi!
Che vedo?
Che recan queste mani?
Fissalo bene, e lo saprai ben chiaro.
Oh me infelice!
Oh spasimo crudele!
Che somigli a un leon dunque ti sembra?
No!
Questo è il capo di Pentèo, me misera!
Io lo piangevo, e tu nol conoscevi!Chi l’uccise?
Com’è fra le mie mani?
Triste, se giunge inopportuno, il vero!Parla!
Mi balza nell’attesa il cuore!Dove fu ucciso?
Nella Reggia?
O dove?
Dove Atteon le cagne già sbranarono.
E perchè al monte andò lo sventurato?
Per fare al Nume e ai vostri riti oltraggio.
E come noi su lui quivi piombammo?
Bacco voi folli e tutta Tebe rese.
Ora comprendo!
Ci colpì Diòniso.
Dio non lo credevate!
Offeso, offese.
E il caro corpo di Pentèo dov’è?
L’ho rinvenuto a stento, e qui lo reco.
Che colpa avea di mia follia Pentèo?
Pari si rese a voi spregiando il Nume;
e il Nume voi nella rovina stessa sospinse, e quello, e sterminò la casa, e me, che, privo di progenie maschia, vedo il rampollo del tuo grembo, oh misera, finir di sì nefanda orrida fine!
La casa volto a lui tenea lo sguardo:
tu reggevi i miei tetti, o figlio della mia figlia;
e lo sgomento eri di Tebe.
Nè osava alcuno fare ingiuria al vecchio, veggendo te:
ché il fio pagato avrebbe.
Ma senza onore via della sua casa sarà scacciato adesso il vecchio Cadmo che dei Tebani seminò la stirpe, e ne raccolse peregrina messe.
Oh il più diletto fra i mortali tutti, ché morto ancor fra i più diletti sei, oh figlio mio, non più con la tua mano accarezzando questa guancia, il padre della tua madre.
incontrerai per dirgli;
.
. « Chi ti fa torto, chi ti nega onore?
il cuore tuo chi affigge e turba, o vecchio?
Di’, chio punisca chi t’offese, o padre!
Ora infelice io sono, e sventurato sei tu, degna di pianto è la tua madre, miseri i tuoi congiunti!
Oh, se v’è alcuno che disprezza i Celesti, a questa morte, riguardi, e creda che vi sono i Numi.
CorifeaCadmo di te mi duci.
Giusta la pena pel tuo nipote fu, ma per te dura!O padre, vedi la sciagura mia!
Pentéo mìseramente fra le mpi sbranato giacque.
Ed ora, con che lagrime lo piangerò?
Come potrò, me povera, stringerlo al sen, toccarlo con le mani che commiser lo scempio?
A brani a brani le membra che ho nutrite io bacierò!
Sulla tomba di Semèle appare.
Di lacci egli m’avvinse, mi coprì di contumelie;
onde il morir fu poco a quanto oprò.
Nè tacerò la sorte che agli altri incombe.
Ad AgaveTu con le sorelle Tebe lasciar dovrete, e il fio pagare del duro scempio a lui che avete ucciso;
nè vediete più mai la patria vostra.
In drago tu tramuterai tua forma;
ed Armonia che a te mortale, Marte diede in isposa, sarà fatta serpe.
E fatto re di barbari una coppia guiderai di vitelli con tua moglie, come dice l’oracolo di Giove;
distruggerai con infinito esercito molte città:
poi, quando il santuario struggeranno d’Apollo, avranno un misero ritorno;
e te nel regno dei Beati Marte con Armonia stabilirà.
Questo dico io, non di mortale nato, ma di Giove, Diòniso:
se saggi stati voi foste allor che non voleste, ti sarei stato amico, e voi felici.
Ti femmo torto.
Or ti preghiam, Diòniso!Tardi!
Mi sconosceste a tempo debito.
Vero è;
ma troppo contro noi t’avventi!Perchè da voi venni oltraggiato, io Nume.
Rancor mortale ai Numi non si addice!
Di Giove è quanto avvien decreto antico.
Padre!
Ahi misero esigilo è a noi prescritto!A che indugiare quanto fare è d’uopo?
In quale, o figlia, orribile sciagura cademmo, tu, le tue sorelle, o misera,ed io, tapino, che cercar, già vecchio, debbo asilo tra i barbari!
Destino è per me dunque ancor guidare in Ellade un’accozzaglia barbara di genti, e, fatto drago, la consorte mia, figlia di Marte, tramutata in aspide guidare all’are ed alle corti Ellene, d’un esercito a capo.
E mai, tapino, mai fine avranno le sciagure mie.
Neppure quando scenderò l’inferna corrente d’Acheronte io pace avrò.
Padre ed io da te lungi andrò fuggiasca!Lo abbraccia.
Misera figlia, a che m’abbracci?
Bianco al par d’un cigno io sono, e nulla valgo.
Lontana dalla patria, or dove andrò?
Non so!
Non può giovarti, o figlia, il padre!Addio, mia casa!
Addio,terra ove nacqui.
Lungi da la reggia ove fui sposa me spinge sventura.
Io per te piango, o padre!
Io per te, figlia, e per le tue sorelle.
Troppo fu dura l’onta che Diòniso volle aggravare su la casa tua!E grave onta da noi soffri:
ché in Tebe mai non ebbe il suo nome onore alcuno!Salute, o padre, a te.Salute, o figlia:
Ma che salute mai trovar protresti?
alle fantescheSiatemi or guida alle soielle mie, che misere compagnemi sian d’esiglio.
E possa io, possa giungere dove nè me più vegga il Citerone maledetto, nè queste pupille il Citerone, dove del tirso più ricordo alcun non resti.
Esce sostenuta dalle ancelle.I.
CorifeaSpesso tramuta quanto oprano i dèmoni, e inaspettati eventi i Numi compiono.
E a ciò che s’attendea negarono esito, e all’inatteso aprîr tramite agevole.
Della favola triste è questo il termine.
