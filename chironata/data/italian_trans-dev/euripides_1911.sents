Passo un mondo di guai, Bacco, per te, e n’ho passati ai miei verdi anni.
Prima quando Giunone il senno ti rapì, e tu lasciasti le montane Ninfe nutrici tue.
Poi nella cruda mischia contro i Giganti.
Alla tua destra, piede contro piede, io pugnavo;
e con la lancia forai lo scudo a Encèlado, e l' uccisi.
Un momento.
L’ avrei forse sognato?
No, che, perdio, mostrai le spoglie a Bacco!E adesso n’ ho passata una di peggio.
Quando Giunone ai danni tuoi la razza dei tirreni pirati scatenò, per farti in lungo e in largo errar pel mondo, io che lo seppi, m’ imbarcai coi satiri miei figli, a rintracciarti.
lo sulla poppa, governando il timone, e i miei figliuoli sedendo ai remi, e biancheggiar facendo coi tonfi il glauco mar, ti si cercava.
Quando eravamo già presso al Malèa, gonfiò le vele un vento di levante, e ci gittò su questa rupe etnèa, dove in antri deserti hanno dimora i Ciclopi monocoli, omicidi, figli del dio del pelago.
E noi, presi da un di questi, gli facciamo in casa da servitori.
E ha nome Polifemo.E così, scambio dei tripudi bacchici, custodiamo le greggi del Ciclope.I figli miei, che son ragazzi, guidano le bestie giovinette in vetta ai colli, e io sto in casa, a riempir le secchie e spazzare le stalle a questo infame Ciclope, ghiotto di nefandi pasti.
Dunque, eseguiamo gli ordini!
Spazziamo col rastrello, e rendiam nette le stalle per accoglier le greggi ed il Ciclope.
Ma vedo che i miei figli riconducono di già le greggi.
Oh che succede?
Sento strepito di trescone.
— Oh che pensate d’essere ai tempi che fra sciali ed orgie andavate con Bacco alla dimora d’Altèa, ballando al suono delle cétere?
Dove ti sbandi, o figlio di balde madri e validi padri, su per le rupi?
Non è qui rezzo mite, non sono erbe fiorite?
Vicino agli antri cupi dove belan gli agnelli è l' acqua tolta ai gorghi dei ruscelli.
Ohè, tra poco ti lancio un sasso!Oh tu, montone, allunga allunga il passo, torna al vecchio che queste rocce guarda al Ciclope, al pecoraro agreste.
Offri le mamme turgide, accogli i tuoi lattonzoli!Li lasci, e il lungo giorno giacciono addormentati nell’ antro.
Or coi belati bramano il tuo ritorno.
Lascia il pascolo e l' erba, entra nella rocciosa etnèa caverna!Ohè, tra poco ti lancio un sasso!Oh tu, montone, allunga, allunga il passo, torna al vecchio che queste rocce guarda al Ciclope, al pecoraro agreste.
CORIFEONon è qui Bromio, non qui le danze, non le tirsigereBacche, o dei timpani l' alto frastuono presso cadenti sorgive linfe, né stilla gocce d’ambra la vite, né tra le Ninfe in Nisa l' inno bacchico intono per Afrodite, su la cui traccia spingeami a volo con le Baccanti dal bianco piè.
Oh caro Bacco, dove, o diletto, vagando solo, scuoti le anella del biondo crine?
Io, tuo ministro, servo il monocoloCiclope, ed erro, cinto di misere vesti caprine, lungi da te!SILENOZitti, figliuoli.
Ed imponete ai servi di radunar le greggi entro lo speco.
CORIFEOAndate.
Ma che fretta hai dunque, o babbo?
SILENOVedo una nave greca sulla spiaggia, e i rematori e il loro capo, muovono verso quest’ antro, e portano sul capo brocche per l' acqua ed altri vasi vuoti.
Vengono a far provviste.
Ah, disgraziati!Chi mai saranno?
Non lo sanno che razza d’ uomo è il padrone Polifemo, che vengono a quest’ antro inospitale, a finir sotto i denti del Ciclope?
Ma zitti, via.
Sentiamo un po’ di dove giunsero a questa etnèa sicula rupe.
Indicar ci sapreste, amici, dove scorra l'acqua d’ un fiume, a cui s’attinga un ristoro alla sete, e se alcun vuole vendere provvigioni ai navicchieri?
Ma che?
Di Bromio alla città, mi sembra, ci gittâr l'onde!
Tanta schiera io veggo presso all' antro, di satiri.
Salute al più vecchio di voi, per prima, io dico!SilenoSalve!
Chi sei?
Di qual paese?
Parla!Il re dei Cefalleni, Ulisse d’ Itaca!SilenoLa progenie di Sisifo?
Quel bindolo?
Io son quel desso;
e tu non oltraggiarmi!SilenoE di dove giungesti alla Sicilia?
SilenoE non sapevi andar diritto a casa?
SilenoCome è toccata a me.
Poveri noi!Qui trascinato a forza anche tu fosti?
SilenoMentre inseguia di Bromio i rapitori.
Qual terra è questa, e chi dimora in essa?
SilenoÈ di Sicilia il clivo eccelso, l' Etna.
Mura io non veggo o cittadine torri!SilenoNon ce n’è.
Qui, straniero, uomo non vive.
E chi occupa il suol?
Dei bruti, forse?
SilenoI Ciclopi, in caverne e non in case.
A chi soggetti?
Oppur sovrano è il popolo?
SilenoNomadi.
Niuno a ninno in nulla impera.
E coltivan la spiga?
O di che vivono?
SilenoDi latte e cacio, e di caprine carni.
Hanno il suco dell' uva, il licor bacchico?
SilenoPunto!
E però non danze ha la contrada.
Sono ospitali e pii con gli stranieri?
SilenoDicon che la lor ciccia è gustosissima!Che sento!
Ghiotti son d' umana carne!SilenoNessuno arriva qui che non l' accoppino.
E il Ciclope dov’ è?
Dentro lo speco?
SilenoLungi, pel monte, coi suoi cani, a caccia.
Sai, per mandarci via, che devi fare?
SilenoNon lo so.
Ma per te siam pronti a tutto.
Vendine cibo, che ne siamo a corto.
SilenoGià te l' ho detto!
Altro non c’ è che carne.
Buon rimedio alla fame anche la carne.
SilenoE cacio sodo e latte di giovenca.
Portate fuori, io compero alla luce!SilenoE tu quanti quattrini mi darai?
Non quattrini :
il licor meco ho di Bacco.
SilenoDolci parole!
Non se n’ ha da un secolo.
Marone me lo diè, figlio del Nume.
SilenoQuello che crebbi un dì fra le mie braccia?
Di Bacco il figlio, se la vuoi più chiara.
SilenoÈ nelle navi, o tu con te lo rechi?
SilenoDi questo non ne fo neppure un sorso.
Come lo versi, si riempie a doppio.
SilenoNe vuoi prima gustare un sorso pretto?
SilenoSi, l’assaggio è il richiamo della compera.
Ho portato con l' otre anche il bicchiere.
SilenoIngozzamene, via, che lo ricordi.
SilenoCospettone, ha proprio un bell’odore!SilenoEh, no, lo fiuto!Non per intesa, hai da lodarlo!
Gustane!SilenoBene mio!
Bacco già m’invita a danza!Τ’ ha infilato per bene il gorgozzule?
SilenoLo credo!
M’è arrivato in punta all’ unghie!Dunque, portate il cacio ed i capretti.
SilenoCerto.
E m’ infischio tanto dei padroni!Ci farei patto di scaraventarmi giù da una roccia a picco, se potessi bevere un buon bicchiere, übbriacarmi, schiacciare un sonnellino, e dare in cambio le vettovaglie di tutti i Ciclopi!Chi non ha gusto a bere, è mentecatto!
Bere!
È aver ritto questo, e brancicare mammelle, e palpeggiare pratellini ben ben falciati, e ballare e scordarsi dei mali.
E io non ho da comprar questo licor, mandando al diavolo quell’asino di Ciclope, e quell’ occhio a mezza fronte?
CorifeoUlisse, di, si fanno quattro chiacchiere?
Vi rivolgete amici ad un amico.
CorifeoPrendeste Troia?
Aveste Elena in pugno?
E sterminammo i Priamìdi tutti.
CorifeoE allora, già, pigliata la ragazza, l’avrete tutti cavalcata a turno :
aver mariti a iosa è il gusto suo!Un altro SatiroLa traditrice!
Che a vedere un uomo con le brache a fiorami ed un collare di princisbecche al collo, restò cotta, e piantò quel tesoro d’ un ometto di Menelao!Un altro SatiroNon fossero mai natefemmine al mondo!Un altro SatiroMeno che per me!SilenoEccoti, o Sire Ulisse, questi capi di greggi, figli di belanti agnelli, e cacio sodo senza economia.
Portateveli, andatevene subito subito via dall’ antro, e in cambio datemi l' evio succo del grappolo...
Ahimè!Viene il Ciclope!
E adesso che si fa?
Siamo perduti!
Ove fuggire, oh vecchio?
SilenoDentro lo speco!
Lì c’ è da nascondersi.
Che brutto affare!
Entrar dentro la rete!SilenoBrutto!
Macché!
C' è tanti nascondigli!
Ebbene, no!
Chè d’ onta macchierei l' iliaca gesta, se un sol uom fuggissi, io che sovente col mio scudo feci fronte dei Frigi all’ infinite schiere!No!
Se d’uopo è morir, morrò da prode, o vivo serberò l' antica fama!CICLOPEState sù! Largo!
Che avviene!
Che è questa baldoria, questo baccanale?
Qui non è aria né per Bacco, né pei crotali di bronzo, né pei timpani!Come mi stanno gli agnelletti nati di fresco?
Sono alla mammella?
Corrono sotto i fianchi alle madri?
Sono pieni di cacio fresco i corbelli di giunco?
Non rispondete?
Dite, via!
Qualcuno dovrà toccarne e lagrimare, presto presto!
Guardate in sù, e non in giu!Ecco:
la faccia abbiam rivolta proprio al cielo, e gli astri ed Orione io miro!CICLOPEIl pranzo è preparato in piena regola?
CorifeoÈ pronto.
Manca sol chi se lo pappi!CICLOPEE le mezzine son piene di latte?
CorifeoDa berne, se n’ hai voglia, un tino intero.
CICLOPEDi pecora, di vacca, o mescolato?
CorifeoQuel che vuoi :
sol che non ingozzi me!CICLOPEPunto!
Che sgambettandomi nel ventre m’ ammazzereste con i vostri balli.
Ehi!
Che gente è costi, presso la stalla?
Son dei pirati forse?
Dei ladroni?
Oh guarda!
Agnelli della mia caverna avvincigliati con i giunchi, e ceste di formaggio assortito.
E quel pelato del vecchio, ha il viso gonfio per le busseSilenoTapino me!
La febbre ho, per le bòtte!CICLOPEDi chi?
Chi mai t’ ha scazzottato il viso?
SilenoQuesti :
perché, Ciclope, non volevo che portassero via la roba tua!CICLOPESapean che Nume io son, figlio di Numi?
SilenoGlie l’ho detto, io!
Ma ho avuto un bell’oppormi!Pigliavano la roba, si mangiavano il cacio, e trascinavano gli agnelli.
E disser che t' avrebbero legato con un collare di tre braccia, e a forza t' avrebbero falciate le budella di mezzo all' ombelico, e scorticata ben ben la groppa con la frusta, e poi, legatoti e gittatoti fra i banchi della nave, t’avrebbero venduto per girare la ruota o scalzar pietre!CICLOPEDavvero?
E tu non corri ad affilare i coltellacci da scannare, e a fare un gran mucchio di legna, e dargli fuoco?
Vo’ sgozzarli alla spiccia, e riempirmene il buzzo.
Parte me li pappo caldi caldi, levati appena dalla brace, senza aiuto di scalchi, e parte lessi nella caldaia e spappolati.
Giusto di selvaggina n’ ho fin sopra gli occhi.
Leoni e cervi n’ ho mangiati troppi, e che non gusto carne umana, è un secolo!SilenoLe novità, padrone, dopo il solito tran, tran, dànno piu gusto.
E forestieri a casa tua, da un pezzo non ne càpita.
Ciclope, ascolta pure i forestieri.
Noi per bisogno di comprar provviste dalla nave appressammo alla tua grotta.
E questo, in cambio d’ un boccal di vino, ci ha venduti gli agnelli :
ce li ha dati ed ha bevuto;
d’ amore e d’ accordo, e tutto andò senz’ ombra di violenza.
Ma ora, colto a vender di soppiatto la roba tua, sbalestra a tutt’ andare.
SilenoIo?
Ti pigli un malanno....SilenoPer Nettuno, o Ciclope, onde sei nato, pel gran Tritone, per Nerèo, per le Nerèidi, per Calipso, per i sacri flutti, e dei pesci per la stirpe tutta, ti giuro, o Ciclopuccio, o padroncino, bellezza rara, ch’ io non ho venduto ai forestieri la tua roba.
E s’io mentisco, pigli un accidente a queste birbe dei figli miei, ch’ amo, che adoro!A te ti pigli!
Io t’ho veduto vendere la roba a quelli!
E se mentisco, crepi il babbo mio!
Rispetta i forestieri.
CICLOPEVoi dite il falso.
Io credo a questo piú che a Radamanto, e dico ch’ è piú giusto di lui.
Ma voglio interrogarli.
Donde giungeste, o forestieri?
Di che stirpe originati?
In qual città cresciuti?
Itaca è nostra patria.
E dalla rocca d’llio espugnata, dai marini venti spinti, giungiam, Ciclope, alla tua terra!CICLOPEQuelli che ad Ilio, allo Scamandro in riva, corsero dietro a quella peste d’ Elena?
Quelli.
E compiemmo una ben dura gestaCICLOPEVituperosa gesta!
Navigare per una donna sino ai lidi frigi!Dio lo volle!
Non dar colpa ai mortali!Or ti preghiamo e franchi ti parliamo, del Dio del mare o generoso figlio :
non voler, no, sgozzare ed empio pasto far dei tuoi denti uomini amici, giunti alle tue case!
Noi salvammo, o sire, nel cuor d’ Eliade i tempi di tuo padre.
È di Tenaro illeso il sacro porto, e di Malea gli eccelsi anfratti;
salvi i Geresti recessi, e l' argentifero Sunio, diletto alla divina Atena.
Né condonammo i temulenti affronti ai Frigi.
E sei di ciò tu pur partecipe, tu che nel cuore d’Ellade hai dimora, sotto la rupe etnèa fuoco stillante.
E se queste ragioni non ti valgono, è legge fra i mortali ai peregrini naufraghi offrir doni ospitali e vesti, non infilarli a madornali spiedi, ed empirtene il ventre e il gorgozzule.
Già vedovò di Priamo la terra tanto la Grecia, e tanto sangue bevve d’ eroi caduti sotto l' aste, ed orbe di figliuoli e di sposi e spose e madri rese, e padri canuti.
Or se i superstiti arrostisci, e ne fai truce banchetto, dove salvarsi più?
M’ odi, o Ciclope :
della tua gola l' ingordigia frena, e meglio eh’ empio essere pio ti piaccia;
ché l' empietà fruttò castigo a molti.
SilenoAscolta un mio consiglio.
Della carne di costui non lasciarne un solo briciolo;
ché se ingolli la lingua, diverrai tutto lingua, o Ciclope, e tutto spirito.
CICLOPEIl dio di chi capisce, ometto mio, sono i quattrini :
tutto quanto il resto sono fanfaronate e belle frasi.
Tanti saluti ai promontori dove mio padre ha i tempi;
a che tirarli in ballo?
Io, forestiere mio, non ho paura del fulmine di Giove;
e non capisco perchè mai Giove sia più dio di me.Del resto, poi, non me n’ importa;
e senti perchè non me n’ importa.
Quando lui di lassù versa pioggia, io sto al riparo in questa grotta :
e lì, pappando qualche vitello arrosto e qualche buon boccone di selvaggina, mi consolo il buzzo, a pancia all' aria, e poi ci bevo sopra una secchia di latte, e avvento peti, e coi miei tuoni tengo testa a Giove.
Quando poi versa neve il tracio Borea, m’ avvolgo in buone pelli, e attizzo il fuoco, e della neve me n’ infischio tanto.
E la terra, volere o non volere, produce l' erba, e ingrassa le mie greggi.
E io non le sacrifico a nessuno, tranne che a me, e a questo ventre, il primo degl’ Immortali.
E i Numi a becco asciutto!
Chè bevere e mangiare alla giornata, questo è il dio della gente che capisce;
e non stare a pigliarsela.
E quei tali che scrissero le leggi, e complicarono la vita dei mortali, te li mando a quel paese.
Io mai non lascerò di far quel che mi gusta...
e di papparti.
E per non farmi guardar dietro, avrai questi doni ospitali :
il fuoco e l' acqua e la caldaia, che col suo bollore ti terrà caldo meglio d’ un vestito.
Ma entrate, via :
che stando intorno all’ ara del dio dell’ antro...
m’ammanniate il pranzo!Ai perigli di Troia, ahimè sfuggii, all’ insidie del mare;
ed or mi frango contro un animo duro, inospitale.
Oh, Palla, o Dea che Giove a padre avesti, or tu m’ aiuta;
chè a maggior travagli degl’ iliaci giunsi, e all' orlo estremo della rovina.
E tu, Giove ospitale, che fra lucide stelle hai la dimora, qui volgi il guardo :
chè se ciò non miri, dio ti chiamano a torto, e dio non sei!Il Ciclope, cacciandosi avanti brutalmente Ulisse e i compagni, entra nella spelonca.
Ciclope, spalanca le fauci del tuo gorgozzule capace;
chè gli ospiti allesso ed arrosto levar dalla brace puoi già, sgretolarli, trinciarne, steso su velli morbidi, la carne.
TUTTO IL CORONon me n’ offrire, non me n’ offrire!Solo soletto impinza la sentina!Lungi da me quest’ antro, lunge la carneficina, l' immondo rito che il Ciclope celebra etnèo, che mangia tanto volentieri ciccia di forestieri!CorifeoCrudele, sacrilego!
I supplici stranieri che giungono presso al tuo focolare, li accoppi, li accomodi allesso, ne rodi la carne coi sozzi tuoi denti, levata appena dai carboni ardenti!TUTTO IL CORONon me n’ offrire, non me n’ offrire!Solo soletto impinza la sentina!Lungi da me quest’ antro, lungi la carneficina, l' immondo rito che il Ciclope celebra etnèo, che pappa tanto volentieri ciccia di forestieri!Oh Giove, che dirò!
Visto ho nell’ antro incredibili orrori, a fole simili, non ad opere umane!CorifeoUlisse, che cosa è successo?
Alcun dei tuoi compagni s’ è pappato l' empissimo Ciclope?
Due!
Li ha sbirciati e li ha trascelti a peso:
i due ch’ eran più grassi e più pasciuti.
CorifeoCome tal danno, o miseri, patiste?
Come nella spelonca entrati fummo, prima gittò sul focolare grossi ceppi d’ eccelsa quercia, una catasta da portarla tre carri, e accese il fuoco, e ci mise a bollire una caldaia di bronzo;
e accosto al fuoco, a farne un letto, stese frasche d’ abete.
E le giovenche poi munse, e riempi di bianco latte un secchio che tenea dieci boccali, ed una tazza d’ ellera vi pose presso, larga tre braccia e fonda quattro, e rami di verruca, a mo’ di spiedi lisciati con la falce, e resi duri in cima sopra il fuoco, e scannatole col morso della scure arrotondate.
Quando tutto fu pronto, l' odioso cuoco d’ inferno, afferrò due de’ miei compagni, e li ammazzò :
questo nel cavo d’ un bacile di bronzo;
e quello, presolo per un calcagno, lo sbattè sull’ aspra sporgenza d’ una rupe, e gli schizzò fuori il cervello;
e fatto a brani il corpo con un ferro affilato, ne gittò parte a lessar nella caldaia, e parte ne mise ad arrostire.
lo, sciagurato, versando pianto da queste pupille, stavo accanto al Ciclope, e lo servivo;
gli altri, senza piú sangue nelle vene, stavano rimpiattati come uccelli negli anfratti dell' antro.
Or poi che pieno fu della carne dei compagni, e cadde rovescioni, emettendo un fiato greve, qualche Dio m’ispirò :
colma una coppa di vin maronio, glie l' offersi, e dissi :
Figlio del dio del mar, Ciclope, vedi che divino licor dalle sue viti, bacchico refrigerio, Ellade t' offre!Ed egli, gonfio del nefando cibo, accetta, e trinca, e manda giù d’ un sorso, e se ne loda, e volge a me la mano :
« Dopo un buon pranzo, ospite mio carissimo, tu m’ offri un buon bicchiere!
» Ed io, veduto che ci pigliava gusto, glie ne mesco un’ altra tazza :
ben sapea che il vino gli avrebbe dato in testa, e glie l' avrei fatta presto scontare.
E lui si diede alle canzoni.
Ed io glie ne mescevo una sull’ altra;
e bevi e bevi, andava in bollore.
Ei berciava, e i miei compagni piangevano;
e nell’ antro era un rimbombo.
Io zitto zitto sono uscito, e voglio me salvare, e insiem voi, se lo bramate.
Ditemi, via, volete o non volete fuggir questo selvaggio, e nelle case viver di Bacco, insieme con le Naiadi?
Il padre tuo, ch’ è lí dentro, consente;
ma troppo fiacco, e al vino troppo dedito, come un uccello al vischio, se ne sta presso al bicchiere, e invan dibatte l' ale.
Tu che giovine sei, salvati meco, e a Diòniso torna, al vecchio amico tuo, che per nulla è simile al Ciclope.Oh, se potessi, amico mio, vedere tale giorno, e fuggir l' empio Ciclope!Chè da gran tempo a becco asciutto sta questo doccione, nè rifugio trova!
Odi or com’ io disegno trar vendetta dell’ empia fiera, e a libertà te rendere!CorifeoParla :
chè dolce più di lidia cetera sariami udire del Ciclope il rantolo!Reso allegro dal vino, ei vuol recarsi dai fratelli Ciclopi a far baldoria.
CorifeoIntendo.
Solo fra i querceti coltolo, vuoi scannarlo o gittarlo in un burrone.
Punto!
Servirmi dell' astuzia io penso!CorifeoQuale?
Da un pezzo so che tu sei fino!Distorlo vo’ da tal baldoria, e dirgli che ai Ciclopi non dia questo licore, ma lo beva da solo, e se la sciali.
Quando poi dormirà vinto dal vino, ho visto dentro un ramo d’ oleastro, che in vetta aguzzerò con questa spada.
e lo porrò sul fuoco.
E quando sia ben rosolato, toltolo rovente lo pianterò nel ciglio del Ciclope, e gli sfarò col fuoco la pupilla.
Evviva, evviva!Che gusto il tuo trovato!
Io ne vò pazzo!Poi, te, gli amici e il vecchio condurrò al curvo scafo della nave nera, e a tutti remi fuggirò di qui.
Impugnar non potrei pure io la fiaccola, come si fa nei sacrifizi, e immergergliela nell'occhio?
Anch’ io vo’ esserci a finirlo!
Anzi, lo devi :
è grande assai, la face!Solleverei di cento carri il carico, pure d’ affumicar come un vespaio l' occhio al maledettissimo Ciclope!Dunque, silenzio.
Or sai la trama.
Quando comando, s’ obbedisca a chi l' ordì.
Salvarmi solo non voglio io, non voglio lasciar dentro lo speco i miei compagni.
Fuggir potrei, chè son dall’ antro fuori;
ma non giusto è lasciar gli amici miei, coi quali venni, e pormi in salvo solo.Sù!
Chi per primo, chi per secondo, l' elsa impugnando di quel tizzone, del ciglio fulgido spintalo al fondo, l' occhio al Ciclope stritolerà!Un secondo SatiroZitto!
Sta zitto!
Presa ha la cotta;
e urlando, senza garbo nè grazia, quell’ arfasatto lascia la grotta.
Che stonatore!
Mai schianterà!CorifeoSu via, cantiamo qualche canzone, ammaestriamo quel bietolone :
tanto fra poco non ci vedrà!Oh beato chi tripudia con l' umor dolce dei grappoli, dopo i fumi del banchetto, steso presso a un giovinetto, o su molle materasso con la bella si dà spasso, e di mirra asperso i riccioli, canta :
« Chi dunque l' uscio m’ aprirà?
»CICLOPETra la la là, son pien di vino, sono brillo pel festino :
rimpinzata è la mia stiva, sino al ponte il vino arriva!Primavera!
L' erba fresca fra i Ciclopi a gir m’ adesca miei fratelli, a far baldoria.
Esce il giovine leggiadro fuor di casa :
ah, l' occhio ladro!
Noi si piace a chi ci piace!Per te pronta è già la face, e una Ninfa ben formosa nella grotta rugiadosa;
e di serti un color vario ben presto ai crini tuoi s’avvolgerà.
Ciclope, ascolta, eh’ io son vecchio amico di questo Bacco ch’ io t' ho dato a bere.
CICLOPEBacco!
E che stima gode questo Dio?
D’allegrar più che ogni altro i giorni agli uomini.
CICLOPEEh, difatti, ruttarlo è un gusto pazzo!Tale è il dio;
niun degli uomini danneggia.
CICLOPESi trova bene ovunque lo si collochi.
CICLOPEDentro una pelle un dio!
Non c’ è decoro!Che fa la pelle, se ti dà sollazzo?
CICLOPEL' otre l' ho in tasca, ma il licore l' amo.
Qui resta allor, Ciclope, e bevi e sciala!CICLOPENon debbo dunque offrirne ai miei fratelli?
Se l' avrai solo, avrai maggior prestigio!Ma se l' offro agli amici, acquisto merito.
Risse produce la baldoria, e pugni!CICLOPEPur se brillo son io, guai chi mi tocca!Rimanga in casa chi ha bevuto, grullo!CICLOPECitrullo chi non trinca in compagnia!Saggio chi resta, quand'è brillo, in casa!CICLOPESileno, che si fa?
Si va?
Si resta?
SilenoRestiamo.
Oh a che ci servono altre bocche?
CICLOPEE il tappeto c’ è, qui, d’ erbetta fresca!E il calore del sole invita a bere.
SilenoSdràiati, e stendi sulla terra il fianco.
CICLOPEOh perchè dietro me poni il boccale?
SilenoPerchè qualcuno non lo rubi!CICLOPEVuoiberlo tu di nascosto?
In mezzo, mettilo!E tu, straniero, dimmi il nome tuo!Nessuno!
E per che grazia avrò a lodarti?
CICLOPETe dei compagni tuoi papperò ultimo!
Bel regalo offri all' ospite, o Ciclope!CICLOPEChe fai lì, coso?
Trinchi di nascosto?
SilenoNo!
Mi baciava lui perchè son bello!CICLOPEAmi chi non ti vuole!
Saran lagrime!SilenoLagrime, sì, se dici che non m’ ama.CICLOPEAndiamo, via, colma una tazza, e dammela.
SilenoCome si tempra?
Aspetta, che ricordi.
CICLOPETu m’assassini!
Dammelo così.
SilenoNon te lo mescerò, perdio, se prima non t’ho veduto la corona in capo!CICLOPESilenoOh, che!
Non sono briccone io :
il vino è troppo buono!Ma se vuoi bere, prima hai da forbirti!CICLOPEEcco :
forbiti son labbra e mustacchi.
SilenoAdesso appoggia con bel garbo il gomito, e dopo bevi come faccio io, e smetti come me.CICLOPEEhi, ehi, che fai?
SilenoHo fatto un sorso solo!
Ah, che dolcezza!CICLOPEPiglia, straniero, sii tu mio coppiere.
Amici son la vigna e questa mano.
CICLOPEMesci, via!Mesco :
basta che tu taccia.
CICLOPETacer col vino in corpo?
È dura assai!Toh, piglia, bevi, e non lasciarne gocciola!Sopra il bicchiere s’ ha da lasciar l' anima.
CICLOPEBene mio!
Fino, il frutto della vite!Se tu sopra un buon pranzo ne tracanni senza risparmio, che t’annaffi il ventre e ti disseti, ti concilia il sonno.
Se ci vai fiacco, il vin ti dà l' arsura.
CICLOPEEvviva, evviva!
Eccomi a riva!
Oh pura voluttà!Mi par che cielo e terra insiem confusi roteino;
e di Giove il trono scorgo, e dei Celesti le beate schiere.
Mi tentano le Grazie.
E non vi voglio baciare!
Ho meco questo Ganimede bello più delle Grazie;
e mi soddisfano i ragazzetti meglio delle femmine.
SilenoGanimede son io dunque, o Ciclope?
CICLOPEPerdio, certo!
E t' involo a questo Dàrdano!SilenoFigliuoli miei, son fritto!
Patirò l' ultimo oltraggio!CICLOPESdegni il tuo patito?
Fai lo spocchioso perchè son briaco?
SilenoAhi!
Mi torna in veleno, oggi, quel vino!Su via, di Bacco generosi figli, dentro è colui.
Vinto dal sonno, presto dal gozzo osceno erutterà la carne.
Nella caverna già la face fumiga, e tutto è pronto :
resta sol che s’ arda la pupilla al Ciclope.
Uomo or ti mostra!Di sasso il cuore, d’ adamante avremo.
Va’ dentro, prima che mio padre soffra qualche nefandità.
Noi siamo pronti.
Oh Signore dell’Etna, o Efesto, brucia la pupilla fulgente al tuo vicino empio, e una volta alfin da lui t’ affranca.
E tu, figliuol dell’ atra Notte, o Sonno, profondo invadi l' odioso mostro, sì che non cada, Ulisse e i suoi compagni, dopo l' iliache gloriose gesta, per mandi tal ch’ uomini e Numi spregia.
O credere dovrem che il caso è dio, e che meno del caso i Numi valgono!
Omai ghermirà la tenaglia con solida stretta la strozza d’ un tale che gli ospiti ingozza :
le molle arderan la pupilla ch’ or lucida brilla.
Fra i carboni ascosa aspetta rosolata già, la fiaccola, di querciolo immane vetta.
II. SemicoroFa’, Marone, il tuo dovere, al Ciclope cava l' occhio, che in velen gli torni il bere!Tutto IL CoroEd io vo’ rivedere il caro Bromio, sospiro del cuor mio, d’ ellera adorno, e queste del Ciclope solitudini abbandonare.
Ah! Vedrò mai tal giorno!Tacete, o fiere, per gli Dei!
Sbarrate il varco della bocca!
Io non vi lascio spurgarvi, nè ammiccar, nè respirare, se prima il fuoco arso al Ciclope l' occhio non abbia!
Guai, se si ridesta il mostro!
Acqua in bocca!
Siam muti come pesci!
Entrate dentro, dunque, ed alla fiaccola date di piglio :
è arroventata a punto.
CorifeoOh dunque, ordina tu, chi deve primo dar di piglio alla trave, e bruciar l' occhio del mostro, ed affrontar teco la sorte!Alcuni SatiriNoi siam troppo lontani dall’ ingresso per arrivar col trave alla pupilla!
AltriNoi ci siamo azzoppiti, adesso adesso!
AltriToh!
Come noi!
C' è preso, non so come, a furia di star ritti, il granchio ai piedi.
Il granchio a star diritti?
AltriE abbiamo pieni gli occhi, non so, di polvere o di cenere.
Oh vile gente!
Oh inutili alleati!Perchè uso riguardo al mio groppone e al filo della schiena, e non ho voglia di sputare i miei denti pei cazzotti, sarò vile?
So invece un canto magico infallibil, d’ Orfeo, per cui la fiaccola, mossa di per sè stessa, arderà l' occhio al monocolo figlio della terra.
Da un pezzo eh’ eri tal sapevo :
adesso n’ho la prova.
Dovrò servirmi a forza dei miei compagni.
Almen, poi che tu nulla per la man vali, almen dacci l’aire, e con la voce i miei compagni incora.
CorifeoChe ci si perde?
Siamo pronti!
Basta dar l’aire?
Il Ciclope è bello e cieco!Coraggio, sotto!
Che s’indugia?
L’occhio bruciate a quel selvaggio che gli ospiti trangugia!
Affumicate, ohop!, ardete, ohop!, dell’ Etna il pecoraio!Spingi, trapana, attento che scattando pel tormento non combini qualche guaio!CiclopeAhi!
Deir occhio il fulgore inceso m'hanno!
CorifeoBello questo peana!
Vuoi ripeterlo?
CiclopeChe strazio, che rovina, ahi!
Ma fuggire non potrete di qui, gente da nulla!Corro a piantarmi sull’ ingresso, a mani protese;
e avrete da star poco allegri!Perchè gridi, o Ciclope?
CiclopeSono morto!Quanto sei brutto!CiclopeE più sono infelice!Sei caduto briaco sui carboni?
CiclopeSei dunque illeso!CiclopeNessuno m’ accecò!
Dunque ci vedi!CiclopeCosì tu ci vedessi!E come mai può accecare, nessuno?
CiclopeNessuno, dove sta?
In nessun luogo!CiclopeIl forestiero, sappilo, m’ ha ucciso!Mi diè una coppa, ed io mi ci affogai!Non ci si può, col vino!
È traditore!
CiclopePer gli Dei, son fuggiti, o sono in casa?
Si son messi al riparo della roccia, e stan lì, zitti, zitti.
CiclopeDa che mano?
Alla tua destraCiclopeDove?
Proprio addosso alla roccia.
Li hai presi?
CiclopeMale sopra male!
Ho picchiato e mi son rotto il capo!CiclopeE da che parte?
Non m’ hai detto da questa?
Nooh!
Da quella!
CiclopeDa quale, insomma?
CiclopeAhi!
Mi beffate!
Mi spezzate il cuore nella sciagura!Ora no, basta.
È avanti a te!CiclopeDa te lontano, ed al securo è Ulisse!CiclopeChe sento?
Un nome nuovo?
L’hai cambiato?
Mi pose il padre mio d’Ulisse il nome.
Pagar dovevi il fio dell’ empio pasto.
Ho arsa Troia, e non dovevo farti scontar la morte dei compagni miei?
CiclopeAhimè!
Si compie un vaticinio antico, che delle luci tu m’ avresti orbato ritornando da Troia.
Ma dovrai pagar tu pure il fio di questo scempio, errando a lungo alla mercè dei flutti.
Ti pigli un male!
E te l' ho fatto prendere già!
Sulla spiaggia or vado, e il legno spingo sovra il siculo mar, verso la patria!CiclopeNo, chè le creste a questa rupe svelte le scaglierò su te, ti affonderò coi tuoi compagni.
E benchè cieco, posso per questo foro arrampicarmi in cima.
E noi, la nave ascesa con Ulisse, di Bacco, d’ ora in poi, servi saremo!Verso 4.
- Dice Apollodoro (III, 5, 1) che Diòniso, reso pazzo da Era, andò errando per l' Egitto e la Siria.„ 9.
- Vedi Introduzione, pag. ΧΧΧIIΙ„ 112. - Vedi Introduzione, pag.
XIV seg.„ 155.
- In questo punto il testo è corrotto e forse mutilato.
Credo che il senso fosse però quello che risulta della mia versione.
Il motivo delle vettovaglie che, consumate, raddoppiano, era comune in Grecia come presso ogni popolo.
Nei Minatori del commediografo Fececrate un personaggio descriveva un immaginario paese di Bengodi, e concludeva :
Chi poi fra tante grasce — alcuna o beva o mangi, il doppio, ecco, ne nasce.„
161. - Anche ora i Siciliani dicono che un odore è bello.
Circa il frigido giuoco di parole a coi dà luogo l' espressione, vedi Introduzione, pag.
XLVIII.„ 167. - I Siciliani usano anche oggi una espressione simile per dire che sono saturi di alcuna felicità.
„
250. - Tutto quel po' po’ di roba, dopo falciategli le budella, sembra un po' troppo.
„ 309. - Veramente al tempo della guerra troiana i tempi della Grecia non avevano corso alcun pericolo.
Ma con grazioso anacronismo, appena accennato, Ulisse parla come un Ateniese che abbia ancora presente l'invasione persiana e le gloriose guerre dell' indipendenza greca.
„ 334. - É ancor vivo in molte plebi il pregiudizio che mangiando certe parti di animali si acquistino determinate qualità.
„
366. - Le leggi, secondo il ciclope, non sono se non complicazioni della vita naturale, che sarebbe in sè tanto semplice.
„
455. - Il gesto di chi voleva rivolgere altrui la parola.
„
502. - Seguono nel testo i seguenti versi :
“ E come fabbro di navil con duplice — cinghia governa il trapano, così — gli girerò la fiaccola nell'occhio — e le pupille secche gli farò.
— Mi decido a espungerli dalla versione, non tanto perchè ripetono troppo pedissequamente e inopportunamente la descrizione omerica (i 384), quanto perchè sono una ripetizione, concordante spesso anche nel suono (cfr. v. 459 e 463) di quanto è detto poco sopra.
„ 507. - Nei sacrifizi si soleva togliere un tizzone ardente dall'ara e tuffarlo in un catino d'acqua per ispruzzarne poi tutti i presenti.
„
532. - Forse tutta questa strofctta e certo l' ultimo verso appartennero ad una canzoncina popolare.
E reminiscenze popolaresche sono qua e là in tutto questo brano.
